<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #covid" xml:id="ParlaMint-IT_2019-11-12-LEG18-Sed-165" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 18, Seduta 165 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 18, Sitting 165 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 18, seduta 165, giorno (2019-11-12)</title>
            <title type="sub" xml:lang="en">Report of the session of the Senate of the Italian Republic, Term 18, Sitting 165, Day (2019-11-12)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.18" n="18-upper">18 Legislatura</meeting>
            <meeting ana="#parla.upper #parla.sitting" n="165-upper">165 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="54" unit="speeches" xml:lang="it">54 discorsi</measure>
            <measure quantity="54" unit="speeches" xml:lang="en">54 speeches</measure>
            <measure quantity="4129" unit="words" xml:lang="it">4.129 parole</measure>
            <measure quantity="4129" unit="words" xml:lang="en">4,129 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=18&amp;id=1126827</idno>
               <date when="2019-11-12">12.11.2019</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="12"/>
               <tagUsage gi="head" occurs="11"/>
               <tagUsage gi="note" occurs="49"/>
               <tagUsage gi="seg" occurs="54"/>
               <tagUsage gi="u" occurs="22"/>
               <tagUsage gi="vocal" occurs="1"/>
               <tagUsage gi="body" occurs="1"/>
               <tagUsage gi="incident" occurs="2"/>
               <tagUsage gi="kinesic" occurs="15"/>
               <tagUsage gi="desc" occurs="18"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2019-11-12">12.11.2019</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#covid" xml:lang="it">
      <body>
         <div type="debateSection">
            <note type="president">Presidenza del vice presidente ROSSOMANDO</note>
            <note type="time">16,33</note>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u1">
               <seg xml:id="ParlaMint-IT_2019-11-12-LEG18-Sed-165.seg1">La seduta è aperta (ore 16,33). Si dia lettura del processo verbale. GIRO, segretario, dà lettura del processo verbale della seduta del 7 novembre. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u2">
               <seg xml:id="ParlaMint-IT_2019-11-12-LEG18-Sed-165.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Sull'ordine dei lavori</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u3">
               <seg xml:id="ParlaMint-IT_2019-11-12-LEG18-Sed-165.seg3">Informo l'Assemblea che all'inizio della seduta il Presidente del Gruppo M5S ha fatto pervenire, ai sensi dell'articolo 113, comma 2, del Regolamento, la richiesta di votazione con procedimento elettronico per tutte le votazioni da effettuare nel corso della seduta. La richiesta è accolta ai sensi dell'articolo 113, comma 2, del Regolamento.</seg>
               <seg xml:id="ParlaMint-IT_2019-11-12-LEG18-Sed-165.seg4">Colleghi, poiché è ancora in corso la Conferenza dei Capigruppo, sospendo la seduta, che riprenderà al termine della Conferenza medesima. (La seduta, sospesa alle ore 16,37, è ripresa alle ore 17,15).</seg>
            </u>
            <note type="president">Presidenza del presidente ALBERTI CASELLATI</note>
            <note type="time">17,15</note>
         </div>
         <div type="debateSection">
            <head>Sull'attentato a militari italiani in Iraq</head>
            <note type="role">PRESIDENTE</note>
            <u ana="#chair" who="#AlbertiCasellatiMariaElisabetta" xml:id="ParlaMint-IT_2019-11-12-LEG18-Sed-165.u4">
               <incident type="action">
                  <desc>Il Presidente e l'Assemblea si levano in piedi.</desc>
               </incident>
               <seg xml:id="ParlaMint-IT_2019-11-12-LEG18-Sed-165.seg5">Senatori, come sapete, nelle prime ore di domenica in Iraq un vile agguato perpetrato attraverso un ordigno esplosivo ha gravemente ferito cinque militari italiani. Il loro compito - lo sottolineo con gratitudine e orgoglio - è quello di supportare e addestrare le truppe locali contro il pericolo tuttora rappresentato dai miliziani dell'ISIS.</seg>
               <seg xml:id="ParlaMint-IT_2019-11-12-LEG18-Sed-165.seg6">Un impegno che il nostro Paese ha assunto e svolge, così come in tutti gli scenari più difficili del Pianeta, per favorire la pace e portare aiuto e assistenza alle popolazioni civili. Lo stesso impegno che, proprio il 12 novembre del 2003, sempre in Iraq, a Nassiriya, vide il sacrificio di due civili e diciassette militari italiani, caduti per la Patria, che non possiamo e non dobbiamo mai dimenticare.</seg>
               <seg xml:id="ParlaMint-IT_2019-11-12-LEG18-Sed-165.seg7">Consentitemi, allora, un augurio di pronta guarigione ad Andrea, Emanuele, Marco, Michele, Paolo, e un saluto ai loro commilitoni e alle loro famiglie.</seg>
               <seg xml:id="ParlaMint-IT_2019-11-12-LEG18-Sed-165.seg8">Consentitemi ancora un ringraziamento a tutte le donne e agli uomini in divisa, che con dedizione, professionalità e umanità rappresentano l'orgoglio dell'intera Nazione.</seg>
               <seg xml:id="ParlaMint-IT_2019-11-12-LEG18-Sed-165.seg9">Nel ricordo dei martiri della strage di Nassiriya, vi invito a un minuto di raccoglimento.</seg>
               <incident type="sound">
                  <desc>L'Assemblea osserva un minuto di silenzio. Applausi.</desc>
               </incident>
            </u>
         </div>
         <div type="debateSection">
            <head>Comunicazioni del Presidente sul calendario dei lavori</head>
            <note type="time">(ore 17,19)</note>
            <note type="role">PRESIDENTE</note>
            <u ana="#chair" who="#AlbertiCasellatiMariaElisabetta" xml:id="ParlaMint-IT_2019-11-12-LEG18-Sed-165.u5">
               <seg xml:id="ParlaMint-IT_2019-11-12-LEG18-Sed-165.seg10">L'ordine del giorno reca: «Comunicazioni del Presidente sul calendario dei lavori».</seg>
               <seg xml:id="ParlaMint-IT_2019-11-12-LEG18-Sed-165.seg11">Colleghi, la Conferenza dei Capigruppo ha approvato il calendario dei lavori fino al 6 dicembre.</seg>
               <seg xml:id="ParlaMint-IT_2019-11-12-LEG18-Sed-165.seg12">La settimana corrente sarà riservata ai lavori delle Commissioni sul disegno di legge di bilancio e sul decreto-legge clima.</seg>
               <seg xml:id="ParlaMint-IT_2019-11-12-LEG18-Sed-165.seg13">Martedì 19 novembre saranno discussi il rendiconto per l'anno finanziario 2018 e il progetto di bilancio interno del Senato per l'anno 2019, ove conclusi gli adempimenti previsti dall'articolo 165 del Regolamento.</seg>
               <seg xml:id="ParlaMint-IT_2019-11-12-LEG18-Sed-165.seg14">Il calendario della prossima settimana prevede inoltre la discussione del decreto-legge clima nelle giornate di mercoledì 20, con sospensione tra le ore 13 e le ore 15, e di giovedì 21.</seg>
               <seg xml:id="ParlaMint-IT_2019-11-12-LEG18-Sed-165.seg15">La settimana dal 25 al 29 novembre sarà riservata ai lavori delle Commissioni.</seg>
               <seg xml:id="ParlaMint-IT_2019-11-12-LEG18-Sed-165.seg16">Nella settimana dal 3 al 6 dicembre sarà discusso il bilancio di previsione dello Stato per il 2020.</seg>
            </u>
         </div>
         <div type="debateSection">
            <head>Programma dei lavori dell'Assemblea</head>
            <note type="role">PRESIDENTE</note>
            <u ana="#chair" who="#AlbertiCasellatiMariaElisabetta" xml:id="ParlaMint-IT_2019-11-12-LEG18-Sed-165.u6">
               <seg xml:id="ParlaMint-IT_2019-11-12-LEG18-Sed-165.seg17">La Conferenza dei Presidenti dei Gruppi parlamentari, riunitasi oggi con la presenza dei Vice Presidenti del Senato e con l'intervento del rappresentante del Governo, ha adottato - ai sensi dell'articolo 53 del Regolamento - il seguente programma dei lavori del Senato per i mesi di novembre e dicembre 2019: - Disegni di legge di conversione di decreti-legge - Ratifiche di accordi internazionali definite dalla Commissione competente - Documenti di bilancio - Mozioni - Interpellanze ed interrogazioni - Documenti definiti dalla Giunta delle elezioni e delle immunità parlamentari</seg>
            </u>
         </div>
         <div type="debateSection">
            <head>Calendario dei lavori dell'Assemblea Discussione e reiezione di proposte di modifica</head>
            <note type="role">PRESIDENTE</note>
            <u ana="#chair" who="#AlbertiCasellatiMariaElisabetta" xml:id="ParlaMint-IT_2019-11-12-LEG18-Sed-165.u7">
               <seg xml:id="ParlaMint-IT_2019-11-12-LEG18-Sed-165.seg18">Nel corso della stessa riunione, la Conferenza dei Presidenti dei Gruppi parlamentari ha altresì adottato - ai sensi dell'articolo 55 del Regolamento - il calendario dei lavori fino al 6 dicembre: La settimana dal 12 al 15 novembre è riservata ai lavori delle Commissioni.</seg>
               <note type="summary">Martedì 19 novembre h. 16,30 - Doc. VIII, nn. 3 e 4 - Rendiconto per l'anno finanziario 2018 e progetto di bilancio interno del Senato per l'anno 2019 (ove conclusi gli adempimenti previsti dall'articolo 165 del Regolamento) - Disegno di legge n. 1547 - Decreto-legge n. 111, Clima (scade il 13 dicembre) (da mercoledì 20) Mercoledì 20 " h. 9,30-20 Giovedì 21 " h. 9,30-20</note>
               <seg xml:id="ParlaMint-IT_2019-11-12-LEG18-Sed-165.seg19">La settimana dal 25 al 29 novembre sarà riservata ai lavori delle Commissioni.</seg>
               <note type="summary">Martedì 3 dicembre h. 16 - Disegno di legge n. 1586 - Bilancio di previsione dello Stato per l'anno finanziario 2020 e bilancio pluriennale per il triennio 2020-2022 (voto finale con la presenza del numero legale) Mercoledì 4 " h. 9,30 Giovedì 5 " h. 9,30 Venerdì 6 " h. 9,30</note>
               <seg xml:id="ParlaMint-IT_2019-11-12-LEG18-Sed-165.seg20">La Commissione bilancio concluderà i propri lavori sul disegno di legge di bilancio in tempo utile per poter riferire all'Assemblea martedì 3 dicembre.</seg>
               <seg xml:id="ParlaMint-IT_2019-11-12-LEG18-Sed-165.seg21">Il termine per gli emendamenti al disegno di legge n. 1586 (Bilancio) sarà stabilito in relazione ai lavori della 5ª Commissione permanente.</seg>
               <seg xml:id="ParlaMint-IT_2019-11-12-LEG18-Sed-165.seg22">Ripartizione dei tempi per la discussione del disegno di legge n. 1547 (Decreto-legge n. 111, Clima) (10 ore, escluse dichiarazioni di voto)</seg>
               <note type="summary">Relatori 1h Governo 1h Votazioni 1h Gruppi 7 ore, di cui: M5S 1h 35' FI-BP 1h 6' L-SP-PSd'Az 1h 4' PD 50' FdI 38' IV-PSI 37' Misto 37' Aut (SVP-PATT, UV) 32' Dissenzienti 5'</note>
               <seg xml:id="ParlaMint-IT_2019-11-12-LEG18-Sed-165.seg23">Ripartizione dei tempi per la discussione del disegno di legge n. 1586 (Bilancio di previsione dello Stato per l'anno finanziario 2020 e bilancio pluriennale per il triennio 2020-2022) (30 ore, escluse dichiarazioni di voto)</seg>
               <note type="summary">Relatori di maggioranza 3h Relatori di minoranza 1h Governo 3h Votazioni 5h Gruppi 18 ore, di cui: M5S 4h 5' FI-BP 2h 51' L-SP-PSd'Az 2h 46' PD 2h 8' FdI 1h 38' IV-PSI 1h 36' Misto 1h 35' Aut (SVP-PATT, UV) 1h 21' Dissenzienti 5'</note>
            </u>
            <note type="speaker">BERNINI (FI-BP)</note>
            <u ana="#regular" who="#BerniniAnnaMaria" xml:id="ParlaMint-IT_2019-11-12-LEG18-Sed-165.u8">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2019-11-12-LEG18-Sed-165.seg24">Signor Presidente, pur concordando con la tempistica di calendario che è stata decisa dalla Conferenza dei Capigruppo, vorrei motivare il nostro voto contrario sul calendario. Già la scorsa settimana, in maniera molto chiara, anzi mi scuso probabilmente di non essere stata sufficientemente chiara e circostanziata sia in Conferenza dei Capigruppo, sia nel mio intervento in Aula, abbiamo richiesto - cerco di dirlo con chiarezza - la presenza del presidente Conte in Aula per spiegare il disastro dell'ex Ilva e l'abbandono di ArcelorMittal a seguito di un inadempimento contrattuale.</seg>
               <kinesic type="applause">
                  <desc>Applausi dai Gruppi FI-BP, L-SP-PSd'Az e FdI.</desc>
               </kinesic>
               <seg xml:id="ParlaMint-IT_2019-11-12-LEG18-Sed-165.seg25">Noi non usiamo questo evento per difendere un'impresa, ma per difendere 20.000 posti di lavoro, il diritto all'occupazione e alla salute dei tarantini e il diritto degli italiani a non perdere il comparto siderurgico dell'acciaio che ha fatto del nostro paese il partner principale per tutte le aziende che volevano investire in quel settore.</seg>
               <kinesic type="applause">
                  <desc>Applausi dal Gruppo FI-BP.</desc>
               </kinesic>
               <seg xml:id="ParlaMint-IT_2019-11-12-LEG18-Sed-165.seg26">(ore 17,20) ( Segue BERNINI). Adesso non sarà più così grazie all'incapacità di questo Governo di gestire la situazione. Colleghi, io ho chiesto che il presidente Conte venisse a riferire perché quello che sta succedendo ora nel Governo è un carosello di voci che dicono cose diverse. Questo sicuramente aiuta il caos, aiuta la prosecuzione di questa strana compagine di governo, ma non aiuta la credibilità del nostro Paese a livello internazionale e non aiuta i tarantini; non aiuta l'Ilva di Taranto, non aiuta lo stabilimento di Genova, non aiuta lo stabilimento di Novi Ligure.</seg>
               <kinesic type="applause">
                  <desc>Applausi dai Gruppi FI-BP e L-SP-PSd'Az</desc>
               </kinesic>
               <seg xml:id="ParlaMint-IT_2019-11-12-LEG18-Sed-165.seg27">Noi abbiamo bisogno di sapere qual è la versione del presidente Conte.</seg>
               <seg xml:id="ParlaMint-IT_2019-11-12-LEG18-Sed-165.seg28">Sappiamo che oggi il presidente Conte si sta consultando con i suoi Ministri e che finalmente - noi lo chiedevamo dalla scorsa settimana - sta riunendo in conclave i suoi collaboratori e probabilmente incontrando i suoi partner.</seg>
               <vocal type="speaking">
                  <desc>Commenti dal Gruppo M5S</desc>
               </vocal>
               <seg xml:id="ParlaMint-IT_2019-11-12-LEG18-Sed-165.seg29">Se questa è la dimostrazione della vostra capacità di stare in un consesso democratico, mi congratulo con voi. Complimenti davvero.</seg>
               <kinesic type="applause">
                  <desc>Applausi dai Gruppi FI-BP, L-SP-PSd'Az e FdI.</desc>
               </kinesic>
               <seg xml:id="ParlaMint-IT_2019-11-12-LEG18-Sed-165.seg30">State ridendo sulla pelle dei tarantini. Io vi suggerirei di vergognarvi un po'. State ridendo sulla pelle dei tarantini. Abbiate la capacità di contenervi almeno un po'.</seg>
            </u>
            <note type="president">Presidenza del vice presidente ROSSOMANDO</note>
            <note type="time">17,20</note>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u9">
               <seg xml:id="ParlaMint-IT_2019-11-12-LEG18-Sed-165.seg31">Senatrice Bernini, non ho fatto in tempo ad intervenire come faccio sempre quando viene interrotto chi sta esponendo una proposta o un punto di vista.</seg>
               <seg xml:id="ParlaMint-IT_2019-11-12-LEG18-Sed-165.seg32">Pregherei però lei come i colleghi di rivolgersi alla Presidenza.</seg>
            </u>
            <note type="speaker">BERNINI (FI-BP)</note>
            <u ana="#regular" who="#BerniniAnnaMaria" xml:id="ParlaMint-IT_2019-11-12-LEG18-Sed-165.u10">
               <seg xml:id="ParlaMint-IT_2019-11-12-LEG18-Sed-165.seg33">Io ho ripetuto in Conferenza dei Capigruppo, e lo ripeto in Aula, quello che non è stato ascoltato la settimana scorsa. Noi chiederemo tutte le settimane la presenza del presidente Conte in Senato per spiegare che cosa ha intenzione di fare dell'ex Ilva e della pelle, del lavoro e del diritto alla salute di 20.000 tarantini e di un comparto, ripeto, indispensabile per il nostro Paese.</seg>
               <kinesic type="applause">
                  <desc>Applausi dal Gruppo FI-BP</desc>
               </kinesic>
               <seg xml:id="ParlaMint-IT_2019-11-12-LEG18-Sed-165.seg34">Per questo chiedo, a nome del mio Gruppo parlamentare Forza Italia-Berlusconi Presidente, di poter avere la prossima settimana il presidente Conte in Aula per spiegare quello che deve spiegare a tutti noi o, se non sarà la prossima settimana, la settimana dopo ancora. Il ministro D'Incà ci ha dato le sue rassicurazioni, ci ha detto che consulterà il presidente Conte e noi ci crediamo e lo ringraziamo, ma visto che lo ha detto anche la settimana scorsa, ci siamo trattenuti dal votare il calendario per capire se questa veramente sarà la volta buona. Ce lo auguriamo non nell'interesse del nostro Gruppo parlamentare o del Parlamento ma nell'interesse del Paese e dei tarantini.</seg>
               <kinesic type="applause">
                  <desc>Applausi dai Gruppi FI-BP, L-SP-PSd'Az e FdI.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u11">
               <seg xml:id="ParlaMint-IT_2019-11-12-LEG18-Sed-165.seg35">Per chiarezza, senatrice Bernini, lei chiede che la prossima settimana il presidente Conte venga a riferire in Aula sulla vicenda Ilva e che si modifichi il calendario di conseguenza.</seg>
            </u>
            <note type="speaker">ROMEO (L-SP-PSd'Az)</note>
            <u ana="#regular" who="#RomeoMassimiliano" xml:id="ParlaMint-IT_2019-11-12-LEG18-Sed-165.u12">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2019-11-12-LEG18-Sed-165.seg36">Signor Presidente, anche il Gruppo Lega chiede una modifica al calendario. Nello specifico, chiediamo che nella settimana che va dal 26 al 30 novembre - che l'attuale calendario prevede sia dedicata al lavoro delle Commissioni - il Presidente del Consiglio, in una giornata a sua scelta e secondo le sue disponibilità, venga a rendere comunicazioni all'Assembla sulla questione dell'Ilva e su quella legata al conflitto di interessi, che sono le due questioni che abbiamo posto in Conferenza dei Capigruppo già da diversi giorni. Noi chiediamo che il presidente Conte renda comunicazioni, nel senso che noi vogliamo che poi ci sia anche un atto politico e un voto preciso dell'Assemblea. Per non ripetere le parole della collega Bernini, sul caso Ilva abbiamo sentito il Presidente del Consiglio dichiarare in più di un'occasione che sarebbe anche disposto a rimettere lo scudo penale; dall'altra parte, invece, abbiamo sentito la senatrice Lezzi dichiarare che non lo voterebbe neanche se lo rimettesse il Presidente del Consiglio. Ci piacerebbe tanto che questo dibattito avvenisse in Parlamento e non sui giornali, perché è questo il luogo giusto nel quale discutere e arrivare ad un voto, in modo tale che ognuno si assuma le proprie responsabilità.</seg>
               <kinesic type="applause">
                  <desc>Applausi dai Gruppi L-SP-PSd'Az e FI-BP e FdI</desc>
               </kinesic>
               <seg xml:id="ParlaMint-IT_2019-11-12-LEG18-Sed-165.seg37">Ricordo, a tal fine, che lo stesso Partito Democratico ha chiesto formalmente la settimana scorsa che venisse il presidente Conte a riferire proprio sulla questione dell'Ilva, come conseguenza eventuale legata all'intervento fatto dal Ministro Patuanelli all'evento "Partita a bordo campo".</seg>
               <seg xml:id="ParlaMint-IT_2019-11-12-LEG18-Sed-165.seg38">Un discorso analogo riguarda anche la questione del conflitto di interessi: non ci riteniamo soddisfatti del fatto che il presidente Conte abbia reso un'informativa alla Camera, nel senso che questo ci dovrebbe rendere tranquilli e sicuri. Anche su questo abbiamo chiesto che il Presidente del Consiglio renda comunicazioni al Senato, perché anche su questo vogliamo un voto preciso e chiaro, considerato che il presidente Conte si è sempre dichiarato disponibile, pronto, mai timoroso, trasparente e volenteroso nel venire a discutere di tutte le questioni delicate. Ebbene, se il conflitto di interessi, da una parte, e il caso Ilva, dall'altra, non sono temi da portare all'attenzione dell'Assemblea, mi viene da chiedere quali possano essere.</seg>
               <seg xml:id="ParlaMint-IT_2019-11-12-LEG18-Sed-165.seg39">Questa è dunque la nostra semplice richiesta e speriamo davvero che possa trovare accoglimento da parte del Senato.</seg>
               <kinesic type="applause">
                  <desc>Applausi dai Gruppi L-SP-PSd'Az, FI-BP e FdI.</desc>
               </kinesic>
            </u>
            <note type="speaker">CIRIANI (FdI)</note>
            <u ana="#regular" who="#CirianiLuca" xml:id="ParlaMint-IT_2019-11-12-LEG18-Sed-165.u13">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2019-11-12-LEG18-Sed-165.seg40">Signor Presidente, intervengo rapidamente per unirmi alle richieste formulate dai colleghi di Forza Italia e della Lega per quanto riguarda le comunicazioni che, secondo noi, il presidente Conte dovrebbe rendere a quest'Aula su quanto sta avvenendo - e cambia ogni giorno - per il destino di Ilva-ArcelorMittal. Aggiungo che in Conferenza dei Capigruppo abbiamo anche chiesto la possibilità di utilizzare almeno un'ora - sarebbe sufficiente - per discutere la nostra mozione legata alla celebrazione della Giornata internazionale per l'eliminazione della violenza contro le donne, una mozione che riguarda il futuro e il destino degli orfani di femminicidio e altre questioni molto scottanti e molto urgenti. Per quanto riguarda infine l'Ilva - e vado a concludere - ribadisco anch'io, se ce ne fosse la necessità, che una questione così grande e così tragica per il destino di decine migliaia di occupati, di famiglie e per lo stesso destino industriale del Paese merita una relazione dettagliata da parte del presidente Conte e un dibattito in quest'Aula, anche perché ogni giorno, come dicevo testé, leggiamo dichiarazioni discordanti da parte di esponenti della maggioranza sul futuro stesso di Ilva, sulla natura e sul futuro del confronto tra il Governo e la compagnia franco-indiana. È in quest'Aula del Senato che il presidente Conte deve riferire e dove, se possibile, i nodi politici devono essere sciolti e la maggioranza deve assumersi fino in fondo le proprie responsabilità.</seg>
            </u>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u14">
               <seg xml:id="ParlaMint-IT_2019-11-12-LEG18-Sed-165.seg41">Presidente Ciriani, se ho ben capito, lei aggiunge la proposta di discutere la mozione a prima firma della senatrice Rauti il 25 di novembre.</seg>
               <seg xml:id="ParlaMint-IT_2019-11-12-LEG18-Sed-165.seg42">Poiché non ci sono altre proposte di modifica del calendario dei lavori, passiamo alla votazione.</seg>
               <seg xml:id="ParlaMint-IT_2019-11-12-LEG18-Sed-165.seg43">Metto ai voti la proposta di modifica del calendario dei lavori dell'Assemblea, avanzata dalla senatrice Bernini, affinché la settimana prossima il Presidente del Consiglio riferisca all'Assemblea sulla questione Ilva.</seg>
               <seg xml:id="ParlaMint-IT_2019-11-12-LEG18-Sed-165.seg44">Non è approvata.</seg>
               <seg xml:id="ParlaMint-IT_2019-11-12-LEG18-Sed-165.seg45">ROMEO (L-SP-PSd'Az). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Metto ai voti la proposta di modifica del calendario dei lavori dell'Assemblea, avanzata dal senatore Romeo, volta ad inserire le comunicazioni del Presidente del Consiglio sulla questione Ilva e sul conflitto d'interessi nella settimana dal 26 al 30 novembre. Non è approvata. ROMEO (L-SP-PSd'Az). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Metto ai voti la proposta di modifica del calendario dei lavori dell'Assemblea, avanzata dal senatore Ciriani, volta ad inserire la discussione della mozione sulla violenza contro le donne a prima firma della senatrice Rauti il 25 novembre. Non è approvata. ROMEO (L-SP-PSd'Az). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Resta pertanto definitivo il calendario dei lavori approvato a maggioranza dalla Conferenza dei Capigruppo e da me comunicato all'Assemblea.</seg>
            </u>
         </div>
         <div type="debateSection">
            <head>Interventi su argomenti non iscritti all'ordine del giorno</head>
            <note type="speaker">MAUTONE (M5S)</note>
            <u ana="#regular" who="#MautoneRaffaele" xml:id="ParlaMint-IT_2019-11-12-LEG18-Sed-165.u15">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2019-11-12-LEG18-Sed-165.seg46">Signor Presidente, per fortuna tra i ragazzi non vi sono solo episodi di bullismo, di violenza ed intolleranza sociale, ma spesso ritroviamo esempi di solidarietà e aiuto al prossimo. Tra i tanti episodi positivi, voglio qui segnalare quello della piccola Rebecca, che voglio ringraziare, la quale con la sua costanza, la sua disponibilità e il suo amore più che fraterno e disinteressato, ha aperto la sua amica, la sua compagna di classe, sul mondo, facendola uscire dal silenzio e dalla solitudine. Rebecca, per lei era diventata molto di più, l'amica del cuore, l'amica di tutti i giorni. A Lucera, piccola cittadina in provincia di Foggia, si è realizzato, in maniera semplice e spontanea, senza clamore o enfasi, un vero e proprio miracolo di umanità e di solidarietà, che va oltre il tempo e lo spazio, capace, però, di realizzare il vero rispetto della persona umana nella sua interezza fisica e psichica. La piccola Rebecca ha seguito il suo istinto amorevole ed ha fatto ciò che il suo animo le sussurrava: aiutare la sua amica diversamente abile ed in grave difficoltà. Ma per Rebecca è stata sempre negli anni la cosa più semplice e naturale da fare: un gesto semplice, per lei bambina, che per noi adulti può sembrare straordinario. La grave disabilità della sua compagna di classe non l'ha scoraggiata: la sua costanza ed il suo impegno certosino è stato premiato. Con il suo aiuto, ma non solo, la compagna di classe con grave disabilità è uscita dal silenzio, iniziando una comunicazione verbale, anche se povera, con l'intera classe. Semplici gesti come accudire la compagna, aiutarla a mangiare standole vicino, creare un legame vero e indissolubile, hanno ottenuto forse di più o quantomeno completato in maniera ottimale le sole terapie riabilitative. Con la sua amica di origini marocchine, si era creata una vera e propria empatia; in piccolo, un vero e proprio processo di integrazione sociale, che andava oltre il rapporto scolastico: un legame forte ed indissolubile. Rebecca è una bambina semplice, che vive a contatto con la natura, con ottimi risultati scolastici, pratica sport e suona pianoforte. La sua semplicità e la sua amorevole dedizione ha commosso l'Italia intera ed il nostro presidente della Repubblica, Sergio Mattarella, che l'ha nominata insieme ad altre ventotto persone «Costruttori di comunità». Con il suo affetto e la sua sensibilità, ha creato nella classe un ambiente più aperto ed inclusivo, dove la diversità è divenuta occasione di crescita per tutti. Nella costruzione di una comunità solidale, coesa e tollerante, la spontaneità della piccola Rebecca, è molto più incisiva e cementante di tante parole e di tanti discorsi.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
            </u>
            <note type="speaker">DI MICCO (M5S)</note>
            <u ana="#regular" who="#DiMiccoFabio" xml:id="ParlaMint-IT_2019-11-12-LEG18-Sed-165.u16">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2019-11-12-LEG18-Sed-165.seg47">Signor Presidente, la scorsa settimana il Consiglio dei ministri ha deliberato lo scioglimento del consiglio comunale di Orta di Atella, in provincia di Caserta, per infiltrazioni della criminalità organizzata. Si tratta del secondo scioglimento per lo stesso motivo in soli dieci anni: prevedibile, per un Comune che è stato oggetto di una aggressiva speculazione edilizia, esercitata per soddisfare gli appetiti di imprenditori e criminali senza scrupoli, i quali ne hanno devastato il territorio sociale, economico e urbanistico. È in questo stesso contesto, di una comunità segnata dalla connivenza con la criminalità, che si colloca la notizia di poche ore fa, circa l'aggressione ai danni del cronista Mario De Michele, direttore di una testata giornalistica locale, che già in passato è stato vittima di atti intimidatori, proprio per la sua attività di denuncia quotidiana di fatti che hanno visto il coinvolgimento di politici, funzionari, professionisti ed imprenditori dei Comuni dell'Agro aversano e di altri territori ugualmente problematici. A quanto si apprende, il giornalista sarebbe stato avvicinato mentre era alla guida della sua auto da due individui col volto coperto, a bordo di uno scooter e armati di una mazza di ferro, che lo avrebbero schiaffeggiato, danneggiando in seguito la carrozzeria dell'autovettura, imputandogli la responsabilità dello scioglimento del consiglio comunale di Orta di Atella e intimandogli di bloccare un'altra inchiesta, tutt'ora in corso, riguardante presunti illeciti nella procedura di concessione dell'utilizzo di un impianto sportivo del Comune di Succivo, contiguo con quello di Orta di Atella. Al netto delle indagini che seguiranno, la situazione è preoccupante: si tratta dell'ennesima, inaccettabile aggressione ai danni di un professionista della stampa, reo di svolgere il proprio lavoro in un territorio caratterizzato da una diffusa presenza della criminalità organizzata, che attua metodi persecutori contro chiunque provi ad accendere un faro sulle sue condotte criminose. Al dottor De Michele e ai tanti giornalisti che quotidianamente hanno vissuto e vivono il disagio di dover operare in territori così difficili e in condizioni tanto precarie per la sicurezza del proprio lavoro e della loro personale incolumità, va ovviamente la nostra piena solidarietà e la vicinanza di tutte le istituzioni dello Stato.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
            </u>
         </div>
         <div type="debateSection">
            <head>Saluto a rappresentanze di amministratori locali e di studenti</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u17">
               <seg xml:id="ParlaMint-IT_2019-11-12-LEG18-Sed-165.seg48">Salutiamo i consiglieri comunali e il vice sindaco della città di Bolzano. Benvenuti.</seg>
               <kinesic type="applause">
                  <desc>Applausi.</desc>
               </kinesic>
               <seg xml:id="ParlaMint-IT_2019-11-12-LEG18-Sed-165.seg49">Salutiamo altresì, con particolare piacere da parte mia, gli studenti del Liceo scientifico statale «Galileo Ferraris» di Torino, che assistono ai nostri lavori.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <head>Interventi su argomenti non iscritti all'ordine del giorno</head>
            <note type="speaker">PARRINI (PD)</note>
            <u ana="#regular" who="#ParriniDario" xml:id="ParlaMint-IT_2019-11-12-LEG18-Sed-165.u18">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2019-11-12-LEG18-Sed-165.seg50">Signor Presidente, noi riteniamo il fenomeno delle violenze e degli abusi compiuti sui minori, perpetrati da chi dovrebbe prendersi cura di loro con affetto, dedizione e amore, un fatto estremamente grave che merita indignazione e che, soprattutto, dovrebbe portare chi siede nelle istituzioni repubblicane ad esortare il libero ed efficace svolgimento delle indagini. Chi deve sanzionare lo deve fare in modo che la punizione sia la più esemplare in base alle leggi; e chi deve fare le leggi deve fare tutto il possibile perché la prevenzione sia al massimo livello e al massimo dell'efficacia. Proprio perché questa è la nostra posizione, noi non tolleriamo che questi problemi, che sono molto gravi e che riguardano soggetti che versano in condizioni di grande vulnerabilità, vengano "cavalcati" in modo cinico, irresponsabile e talvolta anche in maniera invereconda ed inqualificabile da forze politiche che hanno come ultimo pensiero il benessere dei minori, dei bambini e dei ragazzi, e come prima preoccupazione quella di trarre un lucro politico da campagne vergognose. Dico questo perché negli ultimi giorni noi abbiamo visto fiorire la pubblicità di iniziative che sono davvero qualcosa di molto grave e che noi riteniamo inaccettabile, perché imbastiscono accostamenti insostenibili, e perché si rivelano dei veri e propri atti di sciacallaggio politico. Faccio soltanto tre esempi. Per sabato 30 novembre è in programma a Bergamo un convegno, pare organizzato da gruppi ultratradizionalisti cattolici - così vengono definiti sulla stampa -, che ha per titolo «Da Barbiana a Bibbiano»; lo ripeto, «Da Barbiana a Bibbiano». Era presentato come un convegno che sarebbe stato concluso dal senatore Pillon; poi il senatore Pillon, quando è scoppiata la polemica, ha ritirato la sua partecipazione al convegno. Noi siamo al punto di veder accostati don Lorenzo Milani e Barbiana, con tutto quello che significano per l'Italia civile, per la Regione da cui io vengo, e per questa Nazione in generale, ad una vicenda come quella di Bibbiano. Poi ci dovrebbe essere un altro convegno, il 9 dicembre a Firenze, organizzato dalla Lega, dal titolo «Dal Forteto a Bibbiano»; e un convegno con lo stesso titolo, il 15 dicembre a Lucca, che ha come oratore d'eccezione il deputato Donzelli di Fratelli d'Italia, che ha come sottotitolo «Le mani della sinistra sui bambini». A questi ultimi due convegni partecipa come oratore il commissario del Forteto, nominato dal Ministro per lo sviluppo economico: un rappresentante dello Stato che è anche garante dell'infanzia nella sua Regione e che, partecipando a questi convegni, a me pare che non si dimostri garante dell'infanzia, ma una persona che si presta a chi l'infanzia la sta strumentalizzando in maniera indegna. Noi sul Forteto non facciamo sconti a nessuno di coloro che si è reso responsabile delle azioni sanzionate dalla magistratura. C'è una Commissione di inchiesta nata con il nostro voto e siamo perché parta il prima possibile, ma proprio per questo respingiamo con sdegno e fermezza che si continui a compiere questa azione di sciacallaggio, che è davvero una bassezza sia morale che politica.</seg>
               <kinesic type="applause">
                  <desc>Applausi dal Gruppo PD.</desc>
               </kinesic>
            </u>
            <note type="speaker">MOLES (FI-BP)</note>
            <u ana="#regular" who="#MolesGiuseppe" xml:id="ParlaMint-IT_2019-11-12-LEG18-Sed-165.u19">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2019-11-12-LEG18-Sed-165.seg51">Signor Presidente, prendo la parola a fine seduta - avrei voluto farlo prima - per parlare di quanto sta accadendo nella mia Regione, la Basilicata, che da ieri è martoriata. Ieri è toccato a Potenza e al Potentino e oggi a Matera, all'intero Materano e al Metapontino. È una vera e propria tragica situazione emergenziale. Abbiamo visto in queste ore sia sui social che in televisione molte immagini e molti video dei torrenti di fango e di acqua che hanno invaso Matera, città capitale europea del 2019. La Basilicata non è solo Matera perché i territori distrutti e martoriati fin da stamane appartengono anche alla provincia di Matera e al Metapontino. Sono qui a chiedere a nome mio, come senatore eletto nella mia Regione, la Basilicata, ma anche a nome di Forza Italia che il Governo faccia tutto ciò che è necessario in queste situazioni. Chiedo, quindi, che il Governo riconosca lo stato di calamità naturale. Noi non faremo mancare il sostegno ai nostri cittadini e mi auguro che il Governo faccia lo stesso in tempi brevi e ragionevoli. Questo è l'unico modo per essere di sostegno ai territori; questo è l'unico modo per essere di sostegno ai cittadini, che sono tutti uguali dovunque si trovino, in modo tale che non ci si ricordi di Matera e della Basilicata solo quando si tratta di celebrarne la bellezza, ma soprattutto nei momenti di crisi. In questo momento di crisi sono tanti i cittadini e le aziende che versano in situazioni di estrema difficoltà. È giusto che il Governo sia al fianco dei lucani e spero che lo voglia dimostrare.</seg>
               <kinesic type="applause">
                  <desc>Applausi dal Gruppo FI-BP.</desc>
               </kinesic>
            </u>
            <note type="speaker">MALAN (FI-BP)</note>
            <u ana="#regular" who="#MalanLucio" xml:id="ParlaMint-IT_2019-11-12-LEG18-Sed-165.u20">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2019-11-12-LEG18-Sed-165.seg52">Signor Presidente, da questa mattina la popolazione civile di Israele è sottoposta a un massiccio attacco di missili. Ne sono arrivate probabilmente diverse centinaia, sicuramente molte decine, di cui l'ultimo cinque minuti fa. Sono attacchi mirati a colpire la popolazione civile e provengono dall'organizzazione denominata Jihad islamico in Palestina. Questa è considerata un'organizzazione terroristica dall'Unione europea, oltre che dagli Stati Uniti, dal Canada, dalla Gran Bretagna, oltre che naturalmente da Israele. È notoriamente legata all'Iran. Il 25 giugno scorso ho presentato l'interrogazione 3-00935 chiedendo al Governo di rispondere in Commissione riguardo alla politica con l'Iran e, cioè, quale conto si tenga della situazione oggettiva dell'Iran e dei rapporti con la Repubblica islamica dell'Iran rispetto alla totale mancanza di rispetto dei diritti umani, in particolare verso le donne, gli omosessuali e le minoranze religiose; in secondo luogo, rispetto al sostegno al terrorismo - che è stato rilevato da molti organismi internazionali; e, infine, rispetto al proposito - e non alla minaccia - e all'annuncio di voler distruggere lo Stato di Israele nei prossimi anni. Non credo si possano ignorare queste circostanze, che - ripeto - sono più di semplici minacce. Sono degli annunci con tanto di conteggio alla rovescia con un orologio mostrato in una pubblica piazza di Teheran. Queste cose contro qualunque altro Paese fossero rivolte susciterebbero grande attenzione e reazione internazionale. Non si può fare una differenza in questo caso e, in particolare, oggi, quando sulla popolazione civile di Israele arrivano centinaia di missili, la gran parte dei quali viene intercettata dalle straordinarie disposizioni difensive dello Stato di Israele, che, però, non sono impenetrabili. Molti missili sono arrivati a destinazione, fortunatamente non hanno colpito persone, ma potrebbero farlo da un minuto all'altro. Credo che non si possa restare insensibili a tutto ciò.</seg>
               <kinesic type="applause">
                  <desc>Applausi dal Gruppo FI-BP.</desc>
               </kinesic>
            </u>
         </div>
         <div type="debateSection">
            <head>Atti e documenti, annunzio</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u21">
               <seg xml:id="ParlaMint-IT_2019-11-12-LEG18-Sed-165.seg53">Le mozioni, le interpellanze e le interrogazioni pervenute alla Presidenza, nonché gli atti e i documenti trasmessi alle Commissioni permanenti ai sensi dell'articolo 34, comma 1, secondo periodo, del Regolamento sono pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per la seduta di martedì 19 novembre 2019</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2019-11-12-LEG18-Sed-165.u22">
               <seg xml:id="ParlaMint-IT_2019-11-12-LEG18-Sed-165.seg54">Il Senato tornerà a riunirsi in seduta pubblica martedì 19 novembre, alle ore 16,30, con il seguente ordine del giorno: (Vedi ordine del giorno) La seduta è tolta (ore 17,51).</seg>
            </u>
         </div>
      </body>
   </text>
</TEI>

