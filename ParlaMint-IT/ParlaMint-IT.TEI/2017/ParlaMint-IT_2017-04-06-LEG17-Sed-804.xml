<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #reference" xml:id="ParlaMint-IT_2017-04-06-LEG17-Sed-804" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 17, Seduta 804 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 17, Sitting 804 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 17, seduta 804, giorno (2017-04-06)</title>
            <title type="sub" xml:lang="en">Report of the session of the Senate of the Italian Republic, Term 17, Sitting 804, Day (2017-04-06)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.17" n="17-upper">17 Legislatura</meeting>
            <meeting ana="#parla.upper #parla.sitting" n="804-upper">804 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="13" unit="speeches" xml:lang="it">13 discorsi</measure>
            <measure quantity="13" unit="speeches" xml:lang="en">13 speeches</measure>
            <measure quantity="3099" unit="words" xml:lang="it">3.099 parole</measure>
            <measure quantity="3099" unit="words" xml:lang="en">3,099 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=17&amp;id=1011978</idno>
               <date when="2017-04-06">06.04.2017</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="6"/>
               <tagUsage gi="head" occurs="5"/>
               <tagUsage gi="note" occurs="19"/>
               <tagUsage gi="seg" occurs="13"/>
               <tagUsage gi="u" occurs="11"/>
               <tagUsage gi="body" occurs="1"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2017-04-06">06.04.2017</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#reference" xml:lang="it">
      <body>
         <div type="debateSection">
            <note type="president">Presidenza della vice presidente LANZILLOTTA</note>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-04-06-LEG17-Sed-804.u1">
               <seg xml:id="ParlaMint-IT_2017-04-06-LEG17-Sed-804.seg1">La seduta è aperta (ore 16). Si dia lettura del processo verbale. VOLPI, segretario, dà lettura del processo verbale della seduta pomeridiana del giorno precedente. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-04-06-LEG17-Sed-804.u2">
               <seg xml:id="ParlaMint-IT_2017-04-06-LEG17-Sed-804.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Svolgimento di interrogazioni: (3-03047) - Carenza infermieri in Italia</head>
            <note type="time">(ore 16,02)</note>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-04-06-LEG17-Sed-804.u3">
               <seg xml:id="ParlaMint-IT_2017-04-06-LEG17-Sed-804.seg3">L'ordine del giorno reca lo svolgimento di interrogazioni.</seg>
               <seg xml:id="ParlaMint-IT_2017-04-06-LEG17-Sed-804.seg4">Sarà svolta per prima l'interrogazione 3-03047 sulla carenza di infermieri in Italia. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">FARAONE</note>
            <note type="role">sottosegretario di Stato per la salute</note>
            <u ana="#regular" who="#FaraoneDavide" xml:id="ParlaMint-IT_2017-04-06-LEG17-Sed-804.u4">
               <seg xml:id="ParlaMint-IT_2017-04-06-LEG17-Sed-804.seg5">Signora Presidente, come è noto, la legge finanziaria per il 2007 (1egge n. 296 del 2006) ha disposto che gli enti del Servizio sanitario nazionale concorrano alla realizzazione degli obiettivi di finanza pubblica, adottando misure necessarie a garantire che le spese del personale non superino il corrispondente ammontare dell'anno 2004, diminuito dell'1,4 per cento. A tal fine si considerano anche le spese per il personale con rapporto di lavoro a tempo determinato, con contratto di collaborazione coordinata e continuativa, o che presta servizio con altre forme di rapporto di lavoro flessibile o con convenzioni.</seg>
               <seg xml:id="ParlaMint-IT_2017-04-06-LEG17-Sed-804.seg6">Gli effetti di tali disposizioni normative hanno comportato, in particolar modo nelle Regioni con un elevato squilibrio economico-finanziario, la necessità di introdurre meccanismi di contenimento della spesa per il personale, anche con l'applicazione di un blocco totale o parziale delle assunzioni. Per tali Regioni il legislatore ha poi disposto che, qualora non siano adottati i provvedimenti necessari per il ripianamento del disavanzo di gestione, si debba applicare il blocco automatico del turnover del personale del Servizio sanitario regionale, fino al 31 dicembre del secondo anno successivo a quello in corso. Gli effetti di tali disposizioni hanno di fatto comportato, negli anni, una contrazione della consistenza del personale sanitario, in particolar modo nelle Regioni sottoposte a un piano di rientro dal disavanzo sanitario come Campania, Lazio e Calabria. Per le citate Regioni, come per le altre sottoposte a un piano di rientro, il Ministero della salute, nella sua attività di affiancamento per il monitoraggio e l'attuazione del piano, effettua tuttora un costante confronto con gli organismi regionali sugli effetti che la riduzione del personale sta generando sui sistemi sanitari regionali. Al fine di non compromettere l'erogazione delle prestazioni sanitarie dei livelli essenziali di assistenza (LEA), il legislatore ha previsto, nel 2012, la possibilità della disapplicazione del blocco del turnover nel limite del 15 per cento. Successivamente, con la legge n. 208 del 2015, tutte le Regioni e le Province autonome sono state chiamate a predisporre un piano concernente il fabbisogno di personale, contenente l'esposizione delle modalità organizzative assunte al fine di garantire anche il rispetto delle nuove disposizioni dell'Unione europea in materia di articolazione dell'orario di lavoro. La medesima normativa dispone, inoltre, che gli enti del Servizio sanitario nazionale possono indire, entro il 31 dicembre 2016, e concludere, entro il 31 dicembre 2017, procedure concorsuali straordinarie per l'assunzione di personale medico, tecnico-professionale e infermieristico, necessario a far fronte alle eventuali esigenze assunzionali emerse in relazione alle valutazioni operate nel piano di fabbisogno del personale. Nelle more della conclusione di tali procedure, gli enti del Servizio sanitario nazionale continuano, tuttavia, ad avvalersi del personale precedentemente citato, anche in deroga alle disposizioni vigenti. In relazione a tale deroga, dunque, i medesimi enti sono stati autorizzati a stipulare nuovi contratti di lavoro flessibile, nei limiti previsti dalla legge n. 208 del 2015, fino al termine massimo del 31 ottobre 2016, successivamente prorogato di un anno. Con specifico riferimento ai piani di fabbisogno delle Regioni Calabria, Lazio, Molise e Sicilia, preciso che essi sono stati valutati nell'ambito dei lavori del menzionato tavolo di monitoraggio, nel mese di dicembre 2016, con riferimento alle informazioni comunicate dalle Regioni sulle consistenze di personale al 31 dicembre 2015. A seguito di tali valutazioni, laddove è emersa una dotazione di personale sottodimensionata rispetto al fabbisogno stimato necessario per la garanzia dei LEA, le Regioni sono state autorizzate a procedere all'assunzione e stabilizzazione delle figure professionali di medici, infermieri e operatori socio sanitari. Indipendentemente dalle misure contingenti, rivolte, in particolare, a favore delle citate Regioni, desidero informare i senatori interroganti che il Ministero della salute, nella piena consapevolezza dell'importanza dell'argomento segnalato, ha assunto, già da tempo, importanti iniziative di sistema, tarate su prospettive di medio e lungo periodo. A tal riguardo segnalo, infatti, che, al fine di migliorare il processo di previsione e pianificazione della forza lavoro sanitaria, il Ministero della salute ha aderito, nel 2013, alla joint action europea sulla pianificazione e previsione della forza lavoro in sanità. Nell'ambito di tale progetto, sostenuto dalla Commissione europea, il Ministero della salute ha condotto una specifica linea di attività relativa allo scambio delle buone pratiche sulle metodologie di pianificazione. L'inserimento della seconda Conferenza annuale nell'ambito degli eventi del programma del semestre italiano di Presidenza è la testimonianza concreta della rilevanza attribuita a tale progetto comunitario. Al di là del respiro europeo del progetto e degli obiettivi di interesse comunitario prefissati, la joint action ha assunto una forte rilevanza anche all'interno del nostro Paese e ha apportato un grande valore aggiunto alla programmazione e alla definizione dei fabbisogni di professionisti sanitari, considerato che le amministrazioni regionali sono diventate protagoniste del cosiddetto progetto pilota. Tale progetto si è concluso il 9 giugno 2016, con il perfezionamento dell'accordo tra lo Stato, le Regioni e le Province autonome. In particolare, è stata analizzata la situazione attuale del personale sanitario, condotta con riferimento al sistema sanitario nel suo complesso. A livello nazionale, partendo dai dati sugli infermieri iscritti ai collegi professionali, suddivisi per anno di nascita e genere e incrociando gli stessi con altre fonti informative, si è giunti a una stima degli infermieri attivi nel mercato del lavoro e soprattutto a una quantificazione del numero di infermieri già formati e abilitati, ma ancora in cerca di occupazione. Con riferimento ai dati relativi al 31 dicembre 2015, si tratta di un contingente di oltre 19.000 professionisti. Devo, tuttavia, segnalare che la situazione risulta estremamente variegata a livello regionale, con valori di gran lunga superiori alla media, ad esempio, nelle Province autonome di Bolzano e Trento, in Liguria e Friuli-Venezia Giulia e notevolmente inferiore al valore nazionale in Puglia, Sicilia, Calabria e Campania. Analizzando la piramide per età della popolazione infermieristica, si è dedotto, inoltre, che oltre il 27 per cento degli infermieri ha età superiore ai cinquanta anni e, soprattutto, che esiste una forte concentrazione di operatori nella fascia di età tra i quaranta e i cinquanta anni, il che fa prevedere importanti fuoriuscite dal mercato del lavoro tra i quindici e i venti anni. A tal proposito, è necessario precisare che il numero attuale di posti disponibili per l'accesso ai corsi di laurea in infermieristica è a totale esaurimento dell'offerta formativa, essendo il fabbisogno complessivo delle Regioni storicamente superiore ai posti resi disponibili presso gli atenei. Inoltre, pur scontando oggi una percentuale di personale in cerca di occupazione, il numero attuale delle immatricolazioni consentirà in futuro di gestire agevolmente le uscite dovute alla futura «gobba» pensionistica, anche nell'ipotesi di una domanda superiore a quella attuale per tali professionisti. In sintesi, la situazione occupazionale del personale infermieristico a livello di sistema è ben nota a questo Ministero e si può affermare con certezza che la carenza non è di carattere formativo, tanto è vero che, seppur con una fotte variabilità regionale, lo studio sopra illustrato dimostra che esiste a livello nazionale una quota non indifferente di infermieri abilitati non ancora occupati. La questione in esame, pertanto, è strettamente correlata ai vincoli assunzionali imposti dalle recenti leggi finanziarie. In tale contesto, dunque, l'attività del Ministero della salute si è concentrata - e potrà ulteriormente concentrarsi - come si è avuto modo di dimostrare, in particolar modo sulle misure finalizzate a perfezionare l'individuazione dei fabbisogni. A tale ultimo riguardo, informo, in conclusione, che ai fini della rilevazione del fabbisogno per l'anno 2017, il cui iter istruttorio è ancora in corso, le Regioni e le Province autonome stanno determinando le proprie esigenze di professionisti, distinte per singola professione sanitaria, sulla base dei principi metodologici che - come si è avuto modo di illustrare - sono stati concordati durante l'importante progetto pilota confluito nell'Accordo Stato-Regioni del 9 giugno 2016.</seg>
            </u>
            <note type="speaker">ANGIONI (PD)</note>
            <u ana="#regular" who="#AngioniIgnazio" xml:id="ParlaMint-IT_2017-04-06-LEG17-Sed-804.u5">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-04-06-LEG17-Sed-804.seg7">Signora Presidente, ringrazio il Sottosegretario per la sua risposta articolata, inappuntabile e direi molto veritiera e onesta, innanzi tutto dal punto di vista della ricostruzione storica della necessità di blocco delle assunzioni. Giudico molto positivo il fatto che lo stesso Governo riconosca una carenza del personale infermieristico e ne sia preoccupato. E, per le stesse considerazioni fatte poc'anzi dal Sottosegretario, anch'io ritengo che alla fine del 2017, con il possibile sblocco delle assunzioni, possiamo sapere quale sarà esattamente la presenza degli infermieri nelle strutture sanitarie pubbliche del nostro Paese. Spero, poi, che con la prossima legge di bilancio - ma anche con provvedimenti studiati ad hoc nei prossimi anni - si possa scongiurare un ulteriore aggravamento della situazione. Mi dichiaro, quindi, totalmente soddisfatto della risposta.</seg>
            </u>
         </div>
         <div type="debateSection">
            <head>(3-03183) - Iniziative contro diffusione epidemia tra capi di bestiame in Veneto</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-04-06-LEG17-Sed-804.u6">
               <seg xml:id="ParlaMint-IT_2017-04-06-LEG17-Sed-804.seg8">Segue l'interrogazione 3-03183 sulle iniziative contro la diffusione di un'epidemia tra i capi di bestiame in Veneto. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">FARAONE</note>
            <note type="role">sottosegretario di Stato per la salute</note>
            <u ana="#regular" who="#FaraoneDavide" xml:id="ParlaMint-IT_2017-04-06-LEG17-Sed-804.u7">
               <seg xml:id="ParlaMint-IT_2017-04-06-LEG17-Sed-804.seg9">La febbre catarrale degli ovini (o blue tongue ) è una malattia virale, trasmessa da insetti, che interessa tutti i ruminanti domestici e selvatici. Per contrastare le malattie che, come questa, si diffondono attraverso vettori, risulta necessaria, oltre alla profilassi indiretta (vaccinazione), anche l'implementazione di un capillare sistema di sorveglianza, in grado di rilevare precocemente la circolazione virale, l'incursione di eventuali nuovi sierotipi, nonché di valutare la capacità degli insetti-vettori di trasmettere il virus. Tale sistema di sorveglianza, messo in atto in forma rafforzata in tutto il territorio nazionale negli ultimi anni, ha consentito di rilevare precocemente le incursioni dei diversi sierotipi virali, nonché di poter classificare i vari territori come stagionalmente liberi, sulla base della prevista cadenza annuale. Nel corso degli anni, per fronteggiare tale malattia, il Ministero della salute ha adottato, infatti, una serie di misure sanitarie mirate a prevenire la sua diffusione, ivi compreso l'utilizzo in emergenza - già a far data dal 2001 - dell'unico presidio immunizzante disponibile al mondo. Tale vaccino, parzialmente finanziato con i fondi della Commissione europea, apparteneva alla tipologia vivo attenuato: un presidio, dunque, certamente molto efficace, ma che presentava controindicazioni sia nelle modalità di somministrazione sia poiché doveva essere utilizzato esclusivamente in un determinato periodo di tempo (entro il 30 aprile di ogni anno prima della ripresa dell'attività degli insetti vettori). Successivamente, a partire dal 2005, sono stati realizzati i vaccini spenti, che hanno di fatto sostituito l'utilizzo dei vaccini vivi attenuati. Relativamente alla situazione della malattia, ricordo che dal mese di ottobre 2012 è stata registrata una nuova ondata epidemica da sierotipo blue tongue VI, dapprima in Sardegna e poi in molte Regioni del Centro-Sud d'Italia. Dal mese di settembre 2014, inoltre, sono state registrate diverse incursioni in Italia originarie dei Paesi balcanici, che hanno interessato dapprima la Regione Puglia e successivamente altre Regioni del Centro-Sud. Dal mese di agosto 2016, infine, è insorta una nuova epidemia che ha interessato, in un primo momento, la Regione Veneto, avendo origine in un pascolo all'alpeggio della provincia di Belluno, per poi interessare tutta la Regione, fino a espandersi in Friuli-Venezia Giulia, Lombardia ed Emilia-Romagna. Per fronteggiare quest'ultima insorgenza della malattia, il Ministero della salute, ai sensi della normativa europea vigente, ha istituito zone di restrizione di 150 chilometri attorno ai casi confermati di malattia. Per quanto riguarda le profilassi vaccinali, questo Dicastero ha demandato alle Regioni e Province autonome solo ed esclusivamente il compito e l'onere della valutazione dell'opportunità di vaccinare, con fondi regionali, i propri animali sensibili, continuando invece a mantenere il ruolo di coordinamento e raccordo con l'Unione europea, riconosciutogli anche dalla sentenza n. 12 del 2004 della Corte costituzionale. Tanto premesso, si può presumere che il sierotipo blue tongue V4 sia entrato nel Nord Italia attraverso le movimentazioni di vitelli provenienti dalle aree già infette o per contiguità. In effetti, alcuni Paesi dell'Est Europa sono stati interessati pesantemente dalla circolazione attiva di sierotipo blue tongue V4 dal 2014, contrastato con campagne di vaccinazione di massa parziali e non efficaci, tanto che la malattia si è propagata verso Ovest. Relativamente alla situazione epidemiologica insistente nella Regione Veneto, è possibile concludere che, anche alla luce dei pareri più volte rilasciati dal laboratorio nazionale di riferimento dell'Istituto zooprofilattico sperimentale dell'Abruzzo e del Molise, i fattori che favoriscono l'epidemia non possano essere riconducibili esclusivamente a un intervento tardivo della medesima Regione, a seguito di una mancata vaccinazione di massa e a una vaccinazione effettuata solo sulle greggi vaganti e transumanti, ma anche, e forse soprattutto, ai seguenti fattori: condizioni ecologiche favorevoli all'insetto vettore (zone umide e paludi); elevata densità di allevamento di specie sensibili alla blue tongue; elevata presenza di ovini nelle zone interessate; elevato numero di introduzioni di animali sensibili provenienti da zone infette. Per completezza di informazione, segnalo che, per gli aspetti di rilievo regionale, il Presidente della Regione Veneto ha comunicato che, a seguito dell'accertamento del primo focolaio di febbre catarrale degli ovini, i competenti uffici regionali si sono prontamente attivati, con l'obiettivo di impedire la diffusione della malattia, di determinarne l'effettiva estensione e di risolvere specifiche problematiche, quali il ritorno degli animali dagli alpeggi per motivi di benessere animale. Il Presidente della Regione ha voluto altresì sottolineare che il provvedimento del Ministero della salute del 14 marzo 2014, n. 5662, recante misure di controllo ed eradicazione per contenere l'eventuale diffusione del virus della blue tongue in territorio nazionale, non prevede l'obbligatorietà della strategia vaccinale, ma dà facoltà alle Regioni, in funzione delle proprie risorse finanziarie, di optare per questa soluzione. In conclusione, desidero rassicurare la senatrice interrogante sul fatto che la situazione epidemiologica nazionale viene costantemente monitorata. Peraltro, è in corso una revisione della normativa nazionale, con la previsione della possibilità di accedere, da parte delle Regioni, ai fondi afferenti al Fondo sanitario nazionale per il rimborso delle spese sostenute per l'acquisto di vaccini per la specie ovina, nell'ambito di piani di vaccinazione mirati e resi obbligatori. Preciso, infine, che, allo stato, per la specie bovina è prevista, da parte delle associazioni di categoria, la possibilità di concorrere finanziariamente all'approvvigionamento delle scorte di vaccino ai fini della movimentazione.</seg>
            </u>
            <note type="speaker">BELLOT (Misto-Fare!)</note>
            <u ana="#regular" who="#BellotRaffaela" xml:id="ParlaMint-IT_2017-04-06-LEG17-Sed-804.u8">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-04-06-LEG17-Sed-804.seg10">Signora Presidente, signor Sottosegretario, mi dichiaro parzialmente soddisfatta della risposta in quanto il problema della lingua blu è ormai annoso. Vorrei ricordare che già nella legge di stabilità del 2013 era stato previsto un intervento economico proprio in questo senso. Tale problema si è prima localizzato in alcune parti del nostro Paese, ma con gli anni si è purtroppo diffuso, intaccando sia gli allevamenti che i territori. Il Sottosegretario, ha giustamente evidenziato l'autonomia regionale che consente di intervenire direttamente su eventuali piani di vaccinazioni. Tuttavia, parlando con gli allevatori e ascoltando le loro problematiche, ho potuto riscontrare che si trovano nella condizione di dover vaccinare su base volontaria i capi di bestiame, con oneri a loro carico, essendo rimborsati solamente i vaccini eseguiti nelle Regioni che li hanno resi obbligatori, e quindi attraverso la Regione e il fondo comunitario. Le categorie interessate hanno altresì evidenziato differenze notevoli del costo del vaccino stesso, la necessità di calmierare e controllare le proposte dal punto di vista economico e l'onerosità dei vaccini. Su tale punto sollecito, pertanto, una verifica da parte del Governo, mentre le categorie interessate chiedono che vengano resi obbligatori i piani di vaccinazione, e non solo per le problematiche relative al costo del vaccino, ma anche per la moria di animali che, purtroppo, gli allevatori hanno subito. Il Sottosegretario ha citato l'ultima problematica che ha visto il Veneto coinvolto dall'ingresso di animali nei suoi territori provenienti da zone non controllate. Mi rivolgo allora con forza al Governo affinché si garantisca un maggiore controllo dei capi che attraversano il nostro Paese. Chiedo inoltre in maniera molto forte che questa malattia endemica sia riconosciuta come un problema che a tutt'oggi, dopo molti anni, trova ancora un forte riscontro. Ne ho parlato con un collega della Sardegna, nei cui territori il fenomeno si è manifestato. Il problema, quindi, interessa tutto l'ambito nazionale e ciò dovrebbe far capire che deve essere maggiore l'attenzione nel controllo dei capi che entrano all'interno del nostro Paese. Signor Sottosegretario, un'ulteriore richiesta che mi sento di rivolgerle è di svolgere un'azione non solo di monitoraggio ma anche di sostegno degli allevatori nel caso di perdite sostanziose di capi, tenendo conto dell'importanza di tale settore, in particolare in alcune zone del Paese. Io vengo da una zona montana, il bellunese, che lei ha prima menzionato, dove si è, purtroppo, manifestato il primo focolaio della Regione. Credo sia importante valutare una remunerazione non solo per le perdite subite, ma anche perché - lo ripeto - l'agricoltura, l'allevamento e tutto ciò che li riguarda rappresentano un forte presidio ecosistemico in territori già soggetti ad impoverimento di popolazione, e quindi sicuramente non appetibili a nuove opportunità di attività che potremo insediare, per ripopolare una realtà che deve essere monitorata e gestita nella maniera più corretta. In questo modo si offrono delle opportunità anche ad altri settori e il territorio potrebbe diventare più appetibile in tutti i sensi, anche dal punto di vista turistico. Sappiamo tutti - e lei meglio di me - che allevamento, agricoltura e turismo sono strettamente collegati ad attività connesse a un territorio curato e salubre in tutti i sensi. Signor Sottosegretario, la ringrazio per la sua risposta, senza però non sottolineare che affronta solo un aspetto parziale del problema. Come abbiamo infatti visto, la questione è annosa, ha già una certa storia e purtroppo i suoi effetti continuano a manifestarsi. Chiedo, dunque, al Governo di verificare che vi siano necessarie azioni di monitoraggio oltre l'ambito regionale, di prevedere l'obbligatorietà delle vaccinazioni e di valutare l'opportunità di un ristoro dei costi che devono sostenere i nostri allevatori.</seg>
            </u>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-04-06-LEG17-Sed-804.u9">
               <seg xml:id="ParlaMint-IT_2017-04-06-LEG17-Sed-804.seg11">Lo svolgimento delle interrogazioni all'ordine del giorno è così esaurito.</seg>
            </u>
         </div>
         <div type="debateSection">
            <head>Mozioni, interpellanze e interrogazioni, annunzio</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-04-06-LEG17-Sed-804.u10">
               <seg xml:id="ParlaMint-IT_2017-04-06-LEG17-Sed-804.seg12">Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per le sedute di martedì 11 aprile 2017</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-04-06-LEG17-Sed-804.u11">
               <seg xml:id="ParlaMint-IT_2017-04-06-LEG17-Sed-804.seg13">Il Senato tornerà a riunirsi martedì 11 aprile, in due sedute pubbliche, la prima alle ore 11 e la seconda alle ore 16,30, con il seguente ordine del giorno: (Vedi ordine del giorno) La seduta è tolta (ore 16,22).</seg>
            </u>
         </div>
      </body>
   </text>
</TEI>

