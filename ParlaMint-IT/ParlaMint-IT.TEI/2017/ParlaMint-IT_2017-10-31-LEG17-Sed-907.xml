<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #reference" xml:id="ParlaMint-IT_2017-10-31-LEG17-Sed-907" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 17, Seduta 907 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 17, Sitting 907 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 17, seduta 907, giorno (2017-10-31)</title>
            <title type="sub" xml:lang="en">Report of the session of the Senate of the Italian Republic, Term 17, Sitting 907, Day (2017-10-31)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.17" n="17-upper">17 Legislatura</meeting>
            <meeting ana="#parla.upper #parla.sitting" n="907-upper">907 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="29" unit="speeches" xml:lang="it">29 discorsi</measure>
            <measure quantity="29" unit="speeches" xml:lang="en">29 speeches</measure>
            <measure quantity="4005" unit="words" xml:lang="it">4.005 parole</measure>
            <measure quantity="4005" unit="words" xml:lang="en">4,005 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=17&amp;id=1048716</idno>
               <date when="2017-10-31">31.10.2017</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="12"/>
               <tagUsage gi="head" occurs="11"/>
               <tagUsage gi="note" occurs="36"/>
               <tagUsage gi="seg" occurs="29"/>
               <tagUsage gi="u" occurs="19"/>
               <tagUsage gi="vocal" occurs="1"/>
               <tagUsage gi="body" occurs="1"/>
               <tagUsage gi="kinesic" occurs="4"/>
               <tagUsage gi="desc" occurs="5"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2017-10-31">31.10.2017</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#reference" xml:lang="it">
      <body>
         <div type="debateSection">
            <note type="president">Presidenza del presidente GRASSO</note>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u1">
               <seg xml:id="ParlaMint-IT_2017-10-31-LEG17-Sed-907.seg1">La seduta è aperta (ore 17,07). Si dia lettura del processo verbale. SIBILIA, segretario, dà lettura del processo verbale della seduta pomeridiana del 18 ottobre.</seg>
            </u>
         </div>
         <div type="debateSection">
            <head>Sul processo verbale</head>
            <note type="speaker">MARTELLI (M5S)</note>
            <u ana="#regular" who="#MartelliCarlo" xml:id="ParlaMint-IT_2017-10-31-LEG17-Sed-907.u2">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-10-31-LEG17-Sed-907.seg2">Signor Presidente, chiedo la votazione del processo verbale, previa verifica del numero legale. Verifica del numero legale</seg>
            </u>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u3">
               <seg xml:id="ParlaMint-IT_2017-10-31-LEG17-Sed-907.seg3">Invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). Invito pertanto i senatori a far constatare la loro presenza mediante procedimento elettronico. (Segue la verifica del numero legale). Il Senato è in numero legale. Ripresa della discussione sul processo verbale PRESIDENTE. Metto ai voti il processo verbale. È approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u4">
               <seg xml:id="ParlaMint-IT_2017-10-31-LEG17-Sed-907.seg4">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Disegni di legge, richiesta di nuova deliberazione da parte del Presidente della Repubblica</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u5">
               <seg xml:id="ParlaMint-IT_2017-10-31-LEG17-Sed-907.seg5">Onorevoli colleghi, il Presidente della Repubblica ha inviato la seguente lettera: «Roma, 27 ottobre 2017 Onorevole Presidente, Le trasmetto il messaggio con il quale chiedo alle Camere una nuova deliberazione, ai sensi dell'articolo 74, primo comma, della Costituzione, in ordine alla legge: "Misure per contrastare il finanziamento delle imprese produttrici di mine antipersona, di munizioni e submunizioni a grappolo", approvata dal Senato della Repubblica il 6 ottobre 2016 e dalla Camera dei Deputati il 3 ottobre 2017.</seg>
               <seg xml:id="ParlaMint-IT_2017-10-31-LEG17-Sed-907.seg6">Voglia gradire, Onorevole Presidente, i sensi della mia più alta considerazione. f.to Sergio Mattarella». Do quindi lettura del messaggio inviato alle Camere dal Presidente della Repubblica: «Roma, 27 ottobre 2017 Onorevoli Parlamentari, mi è stata sottoposta, per la promulgazione, la legge recante "Misure per contrastare il finanziamento delle imprese produttrici di mine antipersona, di munizioni e submunizioni a grappolo". Il provvedimento (che si compone di sette articoli) è stato approvato dalla 6ᵃ Commissione permanente del Senato in sede deliberante il 6 ottobre 2016 e, in via definitiva, dalla Camera dei deputati il 3 ottobre 2017. Con esso, si introduce, all'articolo 1, per gli intermediari abilitati (come definiti dall'articolo 2), il divieto totale al finanziamento di società, le quali, in Italia o all'estero, direttamente o tramite società controllate o collegate, svolgano attività in qualsiasi modo connesse alla produzione ovvero alla distribuzione o commercializzazione di mine antipersona, munizioni e submunizioni cluster. La legge contiene aspetti innovativi, che risultano indubbiamente positivi giacché potenziano le misure di contrasto alla produzione di tali pericolosi e insidiosi ordigni bellici, prevedendo, tra l'altro, la responsabilità amministrativa a carico degli enti. Al contempo, deve rilevarsi la presenza al suo interno di una disposizione che risulta in evidente contraddizione con le dichiarate finalità dell'intervento normativo e che appare connotata da rilevanti profili di criticità. Mi riferisco all'articolo 6, rubricato "sanzioni", che al comma 2 priva di rilevanza penale le operazioni di finanziamento alle imprese produttrici di mine antipersona e di bombe a grappolo, se effettuate da soggetti che rivestono posizioni apicali all'intero degli enti intermediari abilitati. In tale comma, è prevista una sanzione amministrativa pecuniaria da 50.000 a 250.000 euro per le persone fisiche che rivestono ruoli di amministrazione o di direzione degli intermediari abilitati o che, per loro conto, svolgono funzioni di controllo, nel caso di violazione del divieto di finanziare società operanti nel settore delle mine antipersona e delle munizioni a grappolo. La materia oggetto della citata disposizione è già regolata, in via generale, da norme penali contenute nella legge n. 374 del 1997 e nella legge n. 95 del 2011. Quest'ultima prevede la messa al bando delle munizioni a grappolo e ratifica e dà esecuzione alla Convenzione di Oslo (fatta a Dublino il 30 maggio 2008), incriminando all'articolo 7 l'assistenza finanziaria in favore di chiunque impiega, sviluppa, produce, acquisisce in qualsiasi modo, stocca, conserva o trasferisce, direttamente o indirettamente, munizioni a grappolo o parti di esse e sanzionando tali comportamenti con la reclusione da tre a dodici anni e la multa da euro 258.228 a euro 516.456. La condotta di "assistenza finanziaria" (contemplata tra quelle vietate dall'articolo 1 della Convenzione di Oslo) è quindi perfettamente sovrapponibile a quella proibita dall'articolo 1 della legge in esame, per la quale viene prevista soltanto la sanzione amministrativa dall'articolo 6, comma 2, se realizzata dai soggetti qualificati sopra indicati. Per ciò che riguarda le mine antipersona, l'articolo 7 della legge n. 374 del 1997 sanziona, con le medesime pene, chiunque usa, vende, cede a qualsiasi titolo, esporta, importa, detiene le stesse mine antipersona o parti di esse, ovvero ne utilizza o cede, direttamente o indirettamente, diritti di brevetto o tecnologie per la fabbricazione, in Italia o all'estero. Tale disciplina è espressamente fatta salva dall'articolo 9 della legge n. 106 del 1999, che ha ratificato e dato esecuzione alla Convenzione sul divieto d'impiego, di stoccaggio, di produzione e di trasferimento delle mine antipersona e sulla loro distruzione, firmata a Ottawa il 3 dicembre 1997. Il finanziamento concesso per le attività vietate dal suddetto articolo 7 integra uno dei comportamenti contemplati dall'articolo 1, comma 1, della Convenzione di Ottawa, che impegna in modo esplicito gli Stati a vietare, tra l'altro, di "assistere, incoraggiare o indurre, in qualsiasi modo, chiunque ad intraprendere" le attività proibite dalla stessa Convenzione. Le due previsioni incriminatrici sono il frutto dell'attuazione di obblighi internazionali contenuti nelle Convenzioni, ratificate dall'Italia, le quali esplicitamente richiedono, entrambe all'art. 9, l'imposizione di sanzioni penali per prevenire e reprimere qualsiasi attività vietata dalle stesse. Pertanto, il loro nucleo normativo non può venire modificato senza che ne risulti leso direttamente il principio tutelato dall'articolo 117 della Costituzione, il quale prevede l'obbligo di esercitare la potestà legislativa "nel rispetto dei vincoli derivanti dall'ordinamento comunitario e dagli obblighi internazionali". La Corte Costituzionale sin dalle sentenze numeri 348 e 349 del 2007 ha chiarito che l'articolo 117 della Costituzione è idoneo ad attribuire una posizione particolare nel sistema delle fonti alle norme internazionali quali norme interposte in un eventuale giudizio di costituzionalità, sicché le leggi che contrastino con Trattati internazionali che hanno già avuto esecuzione nell'ordinamento interno sono viziate per incostituzionalità. Da ciò deriva una forza delle leggi di esecuzione dei menzionati Trattati tale da escludere che le condotte di assistenza finanziaria alle attività proibite possano rimanere prive di sanzione penale e ciò al fine di assicurare che la violazione del divieto sia efficacemente contrastata. Sul descritto quadro normativo interviene la disciplina contenuta nell'articolo 6, comma 2, della legge in esame il quale non contempla la "clausola di salvaguardia penale" ( salvo che il fatto costituisca reato ). Ciò produrrebbe, in virtù del principio di specialità dell'illecito amministrativo dettato dall'articolo 9 della legge n. 689 del 1981, l'effetto di privare di rilievo penale le condotte dolose di finanziamento, poste in essere dai soggetti qualificati, che risulterebbero sanzionate solo in via amministrativa, in contrasto con gli obblighi internazionali. Tale effetto riguarderebbe non soltanto le future condotte di violazione del divieto di finanziamento, ma anche quelle commesse prima dell'entrata in vigore della presente legge, rispetto alle quali, mancando una disciplina transitoria, non sarebbero applicabili neppure gli illeciti amministrativi (Cassazione penale, sezione unite, sentenza n. 25457 del 2012). Sotto diverso, ma connesso aspetto, debbo ancora segnalare che il venir in essere, per la medesima condotta di finanziamento, di due regimi punitivi diversi - l'uno penale, l'altro amministrativo - in ragione soltanto dell'incarico ricoperto dal soggetto agente nell'ambito di un intermediario abilitato o della natura del fruitore (società e non imprenditore individuale), pone profili di dubbia compatibilità costituzionale in relazione all'art. 3 della Costituzione. Infatti, le persone fisiche che esercitano funzioni di amministrazione e di direzione degli intermediari abilitati o che, per loro conto, svolgono funzioni di controllo, beneficerebbero, per effetto della disciplina contenuta nell'articolo 6 comma 2, di un regime sanzionatorio solo amministrativo. Viceversa, tutti gli altri soggetti che prestino assistenza finanziaria al di fuori del circuito degli intermediari abilitati (quindi in ragione dell'assenza di un atto amministrativo di autorizzazione) resterebbero soggetti alle sanzioni penali sopra illustrate. Per i motivi innanzi esposti, l'articolo 6, comma 2, del provvedimento presenta evidenti profili di illegittimità costituzionale. Questi possono essere superati soltanto attraverso un intervento limitato, ma necessario, che assicuri la rilevanza penale delle condotte di assistenza finanziaria, da chiunque realizzate, alle attività proibite dall'articolo 1; rilevanza che, per converso, verrebbe irrimediabilmente meno con l'entrata in vigore della legge. Pertanto, chiedo alle Camere - a norma dell'articolo 74, primo comma, della Costituzione - una nuova deliberazione in ordine alla legge approvata il 3 ottobre 2017. f.to Sergio Mattarella controfirmato Paolo Gentiloni». Detto messaggio ( Doc. I, n. 2) sarà stampato, distribuito e trasmesso alle Commissioni competenti. Il disegno di legge n. 57- bis, ai sensi dell'articolo 136, comma 1, del Regolamento, dovrà iniziare il proprio iter in Senato.</seg>
            </u>
         </div>
         <div type="debateSection">
            <head>Corte costituzionale, composizione</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u6">
               <seg xml:id="ParlaMint-IT_2017-10-31-LEG17-Sed-907.seg7">In data 26 ottobre 2017, il Primo Presidente della Corte di cassazione ha inviato la seguente lettera: «ai sensi dell'articolo 2, ultimo comma, della legge 11 marzo 1953, n. 87, contenente norme sulla costituzione e sul funzionamento della Corte costituzionale, ho l'onore di comunicarLe che il Collegio di questa Corte Suprema di Cassazione, appositamente convocato, ha eletto in data odierna il dottor Giovanni Amoroso, Giudice della Corte Costituzionale, in sostituzione del dottor Alessandro Criscuolo che cesserà dalla carica e dall'esercizio delle funzioni il giorno 11 novembre 2017 per scadenza del periodo di nomina.</seg>
               <seg xml:id="ParlaMint-IT_2017-10-31-LEG17-Sed-907.seg8">F.to Giovanni Canzio».</seg>
            </u>
         </div>
         <div type="debateSection">
            <head>Comunicazioni del Presidente, ai sensi dell'articolo 126, commi 3 e 4, del Regolamento, sul contenuto del disegno di legge di bilancio</head>
            <note type="time">(ore 17,23)</note>
            <note type="document">Stralcio degli articoli 15, 35, 89 (comma 11), 99 e 102 del disegno di legge n. 2960</note>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u7">
               <seg xml:id="ParlaMint-IT_2017-10-31-LEG17-Sed-907.seg9">L'ordine del giorno reca: «Comunicazioni del Presidente, ai sensi dell'articolo 126, commi 3 e 4, del Regolamento, sul contenuto del disegno di legge di bilancio».</seg>
               <seg xml:id="ParlaMint-IT_2017-10-31-LEG17-Sed-907.seg10">Comunico che è pervenuto alla Presidenza ed è in distribuzione il parere espresso dalla 5ᵃ Commissione permanente sul disegno di legge n. 2960, recante: «Bilancio di previsione dello Stato per l'anno finanziario 2018 e bilancio pluriennale per il triennio 2018-2020».</seg>
               <seg xml:id="ParlaMint-IT_2017-10-31-LEG17-Sed-907.seg11">Tenuto conto del parere espresso dalla Commissione bilancio, esaminato il disegno di legge di bilancio per il 2018, ai sensi dell'articolo 126, commi 3 e 4, del Regolamento, preso atto della posizione del Governo, comunico che il disegno di legge di stabilità appare nel complesso in linea con le prescrizioni della legge 31 dicembre 2009, n. 196, di contabilità e finanza pubblica, con riguardo al divieto di introdurre norme che presentino carattere ordinamentale ovvero organizzatorio, fatta eccezione per le seguenti disposizioni: l'articolo 15, in tema di velocizzazione delle procedure esecutive e limitazione dei motivi di opposizione a decreto ingiuntivo, nel quale si prevedono modifiche al codice di procedura civile; l'articolo 35, recante misure nel campo della protezione cibernetica e della sicurezza; l'articolo 89, comma 11, che modifica il codice del processo amministrativo; l'articolo 99, relativo all'equità del compenso degli avvocati iscritti all'albo dei rapporti professionali regolati da convenzioni; l'articolo 102, che modifica la tabella recante l'elenco delle associazioni combattentistiche che ricevono un contributo economico dello Stato, al fine di inserirvi l'Associazione nazionale partigiani cristiani.</seg>
               <seg xml:id="ParlaMint-IT_2017-10-31-LEG17-Sed-907.seg12">Dispongo pertanto lo stralcio di tali disposizioni, che andranno a costituire autonomi disegni di legge.</seg>
            </u>
         </div>
         <div type="debateSection">
            <head>Disegni di legge, assegnazione Commissioni permanenti, autorizzazione alla convocazione</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u8">
               <seg xml:id="ParlaMint-IT_2017-10-31-LEG17-Sed-907.seg13">Deferisco il disegno di legge n. 2960 (Bilancio di previsione dello Stato per l'anno finanziario 2018 e bilancio pluriennale per il triennio 2018-2020) alla 5ª Commissione, in sede referente, con il parere di tutte le altre Commissioni permanenti, nonché della Commissione parlamentare per le questioni regionali.</seg>
               <seg xml:id="ParlaMint-IT_2017-10-31-LEG17-Sed-907.seg14">Le Commissioni sono pertanto autorizzate a convocarsi o ad integrare i propri ordini del giorno.</seg>
            </u>
         </div>
         <div type="debateSection">
            <head>Deliberazione del Consiglio di Presidenza in ordine agli episodi accaduti nelle sedute di Assemblea del 24 e 25 ottobre 2017</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u9">
               <seg xml:id="ParlaMint-IT_2017-10-31-LEG17-Sed-907.seg15">Onorevoli colleghi, il Consiglio di Presidenza, integrato ai sensi dell'articolo 12, comma 2, del Regolamento, riunitosi in data odierna, ha esaminato gli episodi accaduti nelle sedute di Assemblea del 24 e 25 ottobre 2017.</seg>
               <seg xml:id="ParlaMint-IT_2017-10-31-LEG17-Sed-907.seg16">Il Consiglio di Presidenza ha irrogato, con effetto immediato, le seguenti sanzioni, ai sensi dell'articolo 67 del Regolamento del Senato: nei confronti del senatore Santangelo l'interdizione a partecipare ai lavori dell'Assemblea per due giorni</seg>
               <kinesic type="applause">
                  <desc>Applausi ironici dal Gruppo M5S</desc>
               </kinesic>
               <seg xml:id="ParlaMint-IT_2017-10-31-LEG17-Sed-907.seg17">; nei confronti delle senatrici Moronese e Taverna la censura e l'interdizione a partecipare ai lavori dell'Assemblea per un giorno; nei confronti dei senatori Airola, Cioffi, Crimi, De Petris, Donno, Giarrusso e Lucidi l'interdizione a partecipare ai lavori dell'Assemblea per un giorno; nei confronti dei senatori Cotti, Ichino, Paglini, Petraglia, Puglia, Russo e Serra la sanzione della censura.</seg>
               <seg xml:id="ParlaMint-IT_2017-10-31-LEG17-Sed-907.seg18">Ai sensi del comma 5 del predetto articolo 67, tale deliberazione non può essere oggetto di discussione.</seg>
               <seg xml:id="ParlaMint-IT_2017-10-31-LEG17-Sed-907.seg19">Prego i senatori che sono stati interdetti di lasciare l'Aula, perché la deliberazione è immediatamente esecutiva.</seg>
               <vocal type="speaking">
                  <desc>Commenti dal Gruppo M5S.</desc>
               </vocal>
            </u>
         </div>
         <div type="debateSection">
            <head>Interventi su argomenti non iscritti all'ordine del giorno</head>
            <note type="speaker">CARRARO (FI-PdL XVII)</note>
            <u ana="#regular" who="#CarraroFranco" xml:id="ParlaMint-IT_2017-10-31-LEG17-Sed-907.u10">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-10-31-LEG17-Sed-907.seg20">Signor Presidente, mi permetto di rivolgere un appello al Governo e ai Capigruppo di maggioranza e chiedo a lei di verificare con attenzione questo argomento. Nel 2013 il disegno di legge di stabilità è stato approfondito soprattutto dalla Camera dei deputati, nel 2014 dal Senato e nel 2015 dalla Camera. In base a questa regola dell'alternanza, noi avremmo dovuto esaminare e approfondire il disegno di legge di bilancio l'anno scorso, ma dopo il passaggio alla Camera, il Governo si è dimesso e abbiamo dovuto approvarlo nel giro di ventiquattro ore, come lei si ricorderà. Io pregherei che nell'ultima approvazione di questa legislatura siano messi nelle condizioni di espletare la propria attività sia la Camera dei deputati che il Senato. Noi abbiamo qui il provvedimento in prima lettura: non mi farebbe piacere che si trattasse una lettura molto superficiale, che l'approfondimento si realizzasse alla Camera e che poi noi dovessimo approvare il provvedimento in tutta fretta prima delle vacanze di Natale. Mi permetto di rivolgere un appello in questo senso al Governo e ai Capigruppo di maggioranza, perché la maggioranza gioca un ruolo. Il Gruppo di Forza Italia oggi ha dimostrato senso di responsabilità contribuendo a garantire il numero legale proprio per non ritardare i lavori del Parlamento. Ci auguriamo di riscontrare senso di responsabilità e rispetto per il Senato anche da parte del Governo e della maggioranza.</seg>
               <kinesic type="applause">
                  <desc>Applausi della senatrice Rizzotti.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u11">
               <seg xml:id="ParlaMint-IT_2017-10-31-LEG17-Sed-907.seg21">Prendo atto del suo appello, tra l'altro condiviso anche dalla Presidenza, soprattutto per la parte relativa ai tempi necessari all'approvazione della manovra di bilancio.</seg>
            </u>
            <note type="speaker">RIZZOTTI (FI-PdL XVII)</note>
            <u ana="#regular" who="#RizzottiMaria" xml:id="ParlaMint-IT_2017-10-31-LEG17-Sed-907.u12">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-10-31-LEG17-Sed-907.seg22">Signor Presidente, è dal dieci ottobre che il Piemonte, la mia Regione, è devastato da incendi mai visti in passato. Solo nella Provincia di Torino sono andati in fumo, finora, più di 400 ettari di boschi e centinaia e centinaia sono gli sfollati. Coldiretti ha fatto una breve stima dei danni ambientali e almeno per quindici anni sarà necessario intervenire sulla flora e sulle montagne andate in fumo, perché è bruciata una vasta zona del cuneese, del pinerolese e della Val Sangone e, quindi, non soltanto la Val di Susa. La popolazione è stremata. Solo in queste ore alcune persone possono rientrare nelle proprie case. Sovrumano è stato lo sforzo dei Vigili del fuoco che hanno cercato di fronteggiare le fiamme per quello che potevano, considerato altresì il vento molto forte. I sindaci e i volontari hanno fatto un lavoro incredibile. Purtroppo, però, si deve rilevare l'intervento tardivo della Regione ma devo ringraziare il Presidente Chiamparino per aver stanziato subito una prima tranche di finanziamenti pari a 42 milioni di euro per il rimboschimento. Il sindaco della Città metropolitana è stato totalmente assente e la popolazione si è sentita del tutto abbandonata. Ricordo che i sindaci sono eletti direttamente dai cittadini che, nel caso specifico, sono stati veramente - lo ripeto - e profondamente abbandonati. Non voglio fare polemica politica dal momento che chiedo al Governo di stanziare già nella manovra di bilancio che stiamo per esaminare i fondi per affrontare siffatta tragedia. Devo però ricordare che i cittadini piemontesi stanno ancora aspettando i risarcimenti per le terribili alluvioni del 1994 e del 2000. Aziende e cittadini aspettano ancora di essere rimborsati. Mi auguro, quindi, anche se è già stato chiesto lo stato di calamità per il Piemonte, che le procedure burocratiche possano essere più veloci. Come già detto, in questo momento non voglio fare polemica politica. Si deve però notare la totale assenza del sindaco della Città metropolitana, che ha già dimostrato la propria incompetenza nel gestire i tragici fatti di Piazza San Carlo di giugno e che in questi giorni non ha proferito praticamente una sola parola sul dramma che stanno vivendo la sua Provincia, la Città metropolitana e soprattutto la Val di Susa, mentre sui giornali si parla soltanto del caso del falso in bilancio e del suo Capo di gabinetto, il quale ha chiesto di far togliere una multa di 25 euro a un amico, a proposito delle grida "onestà, onestà" che si sentono lanciare nelle piazze. Infine, lancio un appello per rivedere due leggi che, attraverso un tweet, sono ricadute sui cittadini italiani. Mi riferisco innanzitutto alla riforma Delrio: quando c'è un ritardo e si occupa di qualcosa di importante qualcuno che non è preparato, si è già visto che le conseguenze ricadono sui cittadini. In secondo luogo, a proposito dell'accorpamento del Corpo forestale all'Arma dei carabinieri, vorrei sottolineare che gli ex forestali sono stati impiegati nei centri urbani mentre avrebbero potuto essere veramente utili per lo spegnimento degli incendi. E questo è stato detto da persone che occupano posti di rilievo nella direzione dei lavori e nel coordinamento delle azioni per gli incendi devastanti, probabilmente di origine dolosa e non solo, che stanno colpendo il Nord del Paese Per questo motivo invito tutti, magari nella prossima legislatura, a rivedere e ripensare agli errori commessi.</seg>
               <kinesic type="applause">
                  <desc>Applausi dal Gruppo FI-PdL XVII.</desc>
               </kinesic>
            </u>
            <note type="speaker">MINEO (Misto-SI-SEL)</note>
            <u ana="#regular" who="#MineoCorradino" xml:id="ParlaMint-IT_2017-10-31-LEG17-Sed-907.u13">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-10-31-LEG17-Sed-907.seg23">Signor Presidente, intervengo brevemente per lasciare traccia di un'interrogazione che ho presentato al signor Ministro della giustizia in difesa di un imprenditore siciliano, Maurizio Ciaculli, che ha denunciato la presa della mafia sul grande mercato alimentare di Vittoria e che per questo è stato più volte minacciato verbalmente, ma anche materialmente, in ultimo con una lettera anonima contenente minacce di morte e con un sabotaggio della sua vettura. Ciaculli nel 2012 è stato fatto fallire perché una banca locale ha stornato in modo illecito 215.000 euro dalla società che egli dirigeva, Progetto Verde, che si occupa di lavori agricoli. Quando il tribunale di Ragusa ha dato ragione al signor Ciaculli, ormai era troppo tardi, essendo già avvenuti i licenziamenti e essendo stata chiusa l'attività. Ma l'imprenditore non si è scoraggiato e ha continuato a sporgere le sue denunce, facendo rilevare in particolare di aver trovato nei mercati della sua Provincia prodotti con il marchio e il nome della sua impresa che in realtà erano contraffatti. Si tratta di una tecnica che intende impedire ai pochi che vogliono vivere del loro lavoro e far crescere l'economia siciliana di raggiungere questo scopo. Il punto è che la mafia non è scomparsa. Oggi, signor Presidente, una conduttrice televisiva, Myrta Merlino, si è chiesta come mai parlino così poco di mafia le grandi coalizioni che concorrono per la Presidenza della Regione siciliana. La risposta è inquietante: la mafia è nuovamente sommersa, evita gli atti più clamorosi - il terrorismo mafioso, come l'abbiamo chiamato - e si occupa, invece, degli affari, del business, stringendo nuovamente la sua presa sulle persone che vorrebbero vivere del proprio lavoro, costringendole, con minacce velate ma non meno efficaci e persino con promesse di vantaggi, ad accettare il suo dominio. Tutto questo viene dimenticato da una politica che - bisogna dirlo - ha fatto contro la mafia il minimo, negli anni scorsi, lasciando che il grosso del lavoro toccasse ai magistrati e alle Forze dell'ordine e, con il grosso del lavoro, anche il grosso del rischio, che ha portato alla scia di sangue che tutti conosciamo. Difendere Ciaculli - questo chiedo al Ministro della giustizia - è un modo di dire che non dimentichiamo chi denuncia anche nei posti come Vittoria, dove a denunciare sono molto pochi.</seg>
            </u>
            <note type="speaker">PUPPATO (PD)</note>
            <u ana="#regular" who="#PuppatoLaura" xml:id="ParlaMint-IT_2017-10-31-LEG17-Sed-907.u14">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-10-31-LEG17-Sed-907.seg24">Signor Presidente, vorrei informare i colleghi parlamentari e il Governo di una aggressione che è stata perpetrata in questi giorni nei confronti della sindaca di Casier, in provincia di Treviso. Sono stati esposti dei manifesti, che sono stati anche riprodotti in volantini consegnati casa per casa, da parte della Lega, in cui si mette in relazione il mancato voto al referendum del 22 ottobre della sindaca di Casier - una relazione che noi sappiamo non esistere - con il fatto di essere impedita, a questo punto, a chiedere alla Regione di fare ciò che deve, e cioè realizzare una infrastruttura che è doverosa ed è stata promessa ai suoi cittadini. C'è però di peggio, caro Presidente: questa sindaca ha visto anche l'esposizione del proprio certificato elettorale, quello che i cittadini del Veneto che sono andati a votare il 22 ottobre hanno ricevuto nei seggi. La riproduzione del suo certificato elettorale integra il reato di falso ideologico, ma evidenzia soprattutto la chiara volontà di schedatura tra coloro che hanno scelto liberamente di rappresentare con un non voto la loro posizione e coloro che invece hanno scelto di accondiscendere alla volontà della Lega recandosi a votare. Questo è uno stile che noi conosciamo e che purtroppo si aggrava di giorno in giorno con elementi sempre più rilevanti. La sindaca in questione è evidentemente oggetto, oggi, di una lista di proscrizione, una schedatura che riteniamo inaccettabile, in perfetto stile fascista, un atto che lei stessa ha provveduto a denunciare, recandosi questa mattina dai Carabinieri. Questo è un metodo tipico delle dittature e che ledere la sacralità del voto è un qualcosa che davvero non ci saremmo aspettati. Signor Presidente, nella Regione Veneto stiamo vivendo una deriva che permette a coloro che appartengono al partito della Lega di promuovere azioni sempre più manifestamente ai limiti dell'illegittimità, anche nei confronti degli amministratori pubblici locali. Chiediamo quindi l'intervento del ministro Minniti, affinché proceda a verificare se esistano gli estremi per promuovere azioni nei confronti di coloro che si "macchiano" di atteggiamenti molto vili, gravi e assolutamente inaccettabili come quelli testé denunciati.</seg>
               <kinesic type="applause">
                  <desc>Applausi dal Gruppo PD.</desc>
               </kinesic>
            </u>
            <note type="speaker">CANDIANI (LN-Aut)</note>
            <u ana="#regular" who="#CandianiStefano" xml:id="ParlaMint-IT_2017-10-31-LEG17-Sed-907.u15">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-10-31-LEG17-Sed-907.seg25">Signor Presidente, tramite la sua persona vorrei portare all'attenzione dell'Assemblea del Senato l'impegno che hanno profuso, nelle ultime ore e giorni, i Vigili del fuoco, nel cercare di spegnere e domare gli incendi che stanno devastando il Nord del Paese. Nello specifico, sul territorio varesino abbiamo potuto apprezzare l'azione svolta al Campo dei fiori e sul Sacro Monte, patrimonio dell'UNESCO straordinario, che purtroppo - come è accaduto anche in Piemonte e in molte altre realtà del Nord - in queste ore sono stati oggetto di attentati incendiari. Si tratta di un impegno che va ben oltre il dovere e arriva fino all'abnegazione. È un impegno che non esito a definire prossimo all'eroico, proprio per l'abnegazione e la difficoltà delle azioni compiute. Nei giorni scorsi ho avuto modo di rappresentare, sempre in questa sede, la difficoltà di chi opera nel Corpo dei vigili del fuoco a rimanere in servizio, a causa soprattutto dei problemi di ordine economico. Credo che la sessione di bilancio costituisca un'occasione per offrire una dimostrazione di considerazione e di rispetto, da parte del Governo e anche dello Stato, nei confronti di servitori dello Stato che non si risparmiano in situazioni di reale rischio. Signor Presidente, è una gratitudine che, tramite la sua persona, credo debba essere dimostrata ai nostri Vigili del fuoco.</seg>
            </u>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u16">
               <seg xml:id="ParlaMint-IT_2017-10-31-LEG17-Sed-907.seg26">Senatore Candiani, aderisco pienamente alla massima considerazione per l'opera che i Vigili del fuoco stanno svolgendo e continueranno a svolgere.</seg>
            </u>
         </div>
         <div type="debateSection">
            <head>Per la risposta scritta ad interrogazioni</head>
            <note type="speaker">RICCHIUTI (Art.1-MDP)</note>
            <u ana="#regular" who="#RicchiutiLucrezia" xml:id="ParlaMint-IT_2017-10-31-LEG17-Sed-907.u17">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-10-31-LEG17-Sed-907.seg27">Signor Presidente, onorevoli colleghi, visto che sta per iniziare la sessione di bilancio, sarebbe bene che le pubbliche amministrazioni non sperperassero i denari del contribuente. Questo è ciò che accade, invece, al Conservatorio Santa Cecilia di Roma, il cui direttore è stato già condannato a pagare le spese per giudizi inutili, seguiti a suoi illegittimi dinieghi di accesso agli atti. Il direttore ha già perso 2.500 euro per iattanza, arroganza e abuso di potere. Lo dimostra, da ultimo, la sentenza del TAR del Lazio del 30 ottobre 2017, relativa al professor Verrecchia, che aveva domandato l'accesso agli atti per una selezione svoltasi in modo irregolare. Sollecito, dunque, la risposta ai due atti di sindacato ispettivo a mia prima firma presentati sull'argomento: le interrogazioni nn. 4-08186 e 4-08239 .</seg>
            </u>
         </div>
         <div type="debateSection">
            <head>Mozioni, interpellanze e interrogazioni, annunzio</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u18">
               <seg xml:id="ParlaMint-IT_2017-10-31-LEG17-Sed-907.seg28">Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per la seduta di mercoledì 15 novembre 2017</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2017-10-31-LEG17-Sed-907.u19">
               <seg xml:id="ParlaMint-IT_2017-10-31-LEG17-Sed-907.seg29">Il Senato tornerà a riunirsi in seduta pubblica mercoledì 15 novembre, alle ore 9,30, con il seguente ordine del giorno: (Vedi ordine del giorno) La seduta è tolta (ore 17,42).</seg>
            </u>
         </div>
      </body>
   </text>
</TEI>

