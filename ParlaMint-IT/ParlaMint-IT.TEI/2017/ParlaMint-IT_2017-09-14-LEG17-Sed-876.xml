<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #reference" xml:id="ParlaMint-IT_2017-09-14-LEG17-Sed-876" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 17, Seduta 876 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 17, Sitting 876 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 17, seduta 876, giorno (2017-09-14)</title>
            <title type="sub" xml:lang="en">Report of the session of the Senate of the Italian Republic, Term 17, Sitting 876, Day (2017-09-14)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.17" n="17-upper">17 Legislatura</meeting>
            <meeting ana="#parla.upper #parla.sitting" n="876-upper">876 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="44" unit="speeches" xml:lang="it">44 discorsi</measure>
            <measure quantity="44" unit="speeches" xml:lang="en">44 speeches</measure>
            <measure quantity="4913" unit="words" xml:lang="it">4.913 parole</measure>
            <measure quantity="4913" unit="words" xml:lang="en">4,913 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=17&amp;id=1044001</idno>
               <date when="2017-09-14">14.09.2017</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="8"/>
               <tagUsage gi="head" occurs="7"/>
               <tagUsage gi="note" occurs="32"/>
               <tagUsage gi="seg" occurs="44"/>
               <tagUsage gi="u" occurs="17"/>
               <tagUsage gi="body" occurs="1"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2017-09-14">14.09.2017</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#reference" xml:lang="it">
      <body>
         <div type="debateSection">
            <note type="president">Presidenza della vice presidente LANZILLOTTA</note>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u1">
               <seg xml:id="ParlaMint-IT_2017-09-14-LEG17-Sed-876.seg1">La seduta è aperta (ore 16,30). Si dia lettura del processo verbale. AMATI, segretario, dà lettura del processo verbale della seduta pomeridiana del giorno precedente. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u2">
               <seg xml:id="ParlaMint-IT_2017-09-14-LEG17-Sed-876.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Svolgimento di interrogazioni: (3-02749) - Dimissioni garante dei detenuti carcere Sondrio</head>
            <note type="time">(ore 16,33)</note>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u3">
               <seg xml:id="ParlaMint-IT_2017-09-14-LEG17-Sed-876.seg3">L'ordine del giorno reca lo svolgimento di interrogazioni.</seg>
               <seg xml:id="ParlaMint-IT_2017-09-14-LEG17-Sed-876.seg4">Sarà svolta per prima l'interrogazione 3-02749 sulle dimissioni del garante dei detenuti del carcere di Sondrio. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">CHIAVAROLI</note>
            <note type="role">sottosegretario di Stato per la giustizia</note>
            <u ana="#regular" who="#ChiavaroliFederica" xml:id="ParlaMint-IT_2017-09-14-LEG17-Sed-876.u4">
               <seg xml:id="ParlaMint-IT_2017-09-14-LEG17-Sed-876.seg5">Signora Presidente, con l'atto ispettivo in discussione sono state richieste notizie in ordine alle vicende che hanno indotto, nel marzo dello scorso anno, il garante dei diritti delle persone detenute di Sondrio a rassegnare le dimissioni in seguito ad incomprensioni insorte con il direttore della casa circondariale del capoluogo, unitamente alle iniziative assunte per risolvere le ulteriori criticità prospettate.</seg>
               <seg xml:id="ParlaMint-IT_2017-09-14-LEG17-Sed-876.seg6">Nel riferire sulla vicenda, il Dipartimento dell'amministrazione penitenziaria ha comunicato che il provveditorato regionale, appresa la notizia delle dimissioni, è immediatamente intervenuto sollecitando una ricomposizione dei rapporti tra la direzione della casa circondariale ed il garante dei diritti delle persone detenute, avviando un'ispezione amministrativa presso l'istituto penitenziario.</seg>
               <seg xml:id="ParlaMint-IT_2017-09-14-LEG17-Sed-876.seg7">Sulla scorta di quanto emerso dall'accertamento ispettivo, il provveditore regionale ha provveduto a impartire alla direzione talune prescrizioni di carattere generale e, più in particolare, ad armonizzare il rapporto con i garanti delle persone limitate della libertà: a tale riguardo, ha prescritto l'immediato ritiro dell'ordine di servizio - duramente contestato dal garante dimissionario - con il quale la direzione aveva disposto che le istanze di colloquio con il garante fossero specificamente motivate dal detenuto.</seg>
               <seg xml:id="ParlaMint-IT_2017-09-14-LEG17-Sed-876.seg8">Nell'ambito delle iniziative assunte, il provveditore ha altresì sollecitato la direzione della casa circondariale di Sondrio ad attivarsi nei confronti dell'amministrazione comunale per la stipula di un protocollo che disciplini nel dettaglio lo svolgimento dell'autonoma attività del garante.</seg>
               <seg xml:id="ParlaMint-IT_2017-09-14-LEG17-Sed-876.seg9">Oltre alle iniziative assunte nell'immediatezza, l'attività di verifica ed impulso ha portato al conseguimento di risultati positivi rappresentati dal Dipartimento dell'amministrazione penitenziaria. In primo luogo risulta che, in data 28 ottobre 2016, Marina Martinelli, già volontaria presso la casa circondariale di Sondrio, è stata nominata garante per i diritti dei detenuti in luogo del precedente dimissionario. È stato, inoltre, avviato un programma di iniziative di stampo trattamentale, che ha agevolato il progressivo superamento delle criticità che ha attraversato l'istituto nel corso del 2016.</seg>
               <seg xml:id="ParlaMint-IT_2017-09-14-LEG17-Sed-876.seg10">Al miglioramento dei rapporti con l'esterno si è accompagnato un significativo innalzamento delle condizioni di vita all'interno della struttura, anche grazie all'inaugurazione di una nuova biblioteca e di un nuovo laboratorio produttivo, con conseguente aumento dell'offerta culturale e delle opportunità lavorative e formative.</seg>
               <seg xml:id="ParlaMint-IT_2017-09-14-LEG17-Sed-876.seg11">Nel medesimo senso, l'amministrazione penitenziaria ha evidenziato la piena ripresa delle attività di volontariato e di partecipazione delle associazioni nell'organizzazione delle attività trattamentali.</seg>
               <seg xml:id="ParlaMint-IT_2017-09-14-LEG17-Sed-876.seg12">I positivi risultati evidenziati hanno quindi consentito di superare difficoltà momentanee nella vita dell'istituto di Sondrio, nel solco delle politiche che hanno sempre caratterizzato ed ispirato l'azione del Ministero in questi anni.</seg>
               <seg xml:id="ParlaMint-IT_2017-09-14-LEG17-Sed-876.seg13">Nella consapevolezza dell'importanza delle condizioni delle strutture penitenziarie per il benessere di quanti sono ivi ristretti e vi lavorano, evidenzio che il tema ha visto il Dicastero impegnato in ogni iniziativa necessaria e utile alla realizzazione dell'obiettivo predetto. Si tratta di finalità alla cui attuazione certamente concorre, tra le altre iniziative, il ruolo del garante nazionale dei diritti delle persone detenute o private della libertà personale, istituito con il decreto del Presidente della Repubblica del 1° febbraio 2016 e il decreto del Presidente della Repubblica del 3 marzo 2016.</seg>
               <seg xml:id="ParlaMint-IT_2017-09-14-LEG17-Sed-876.seg14">Sul versante organizzativo, in attuazione del regolamento di riorganizzazione del Ministero, sono stati adottati i decreti ministeriali con cui si è provveduto al riordino complessivo degli uffici di livello dirigenziale non generale, presso il Dipartimento dell'amministrazione penitenziaria, sia a livello centrale che periferico, per dare impulso in termini di efficienza all'azione amministrativa e sono stati stabiliti criteri e modalità di assegnazione degli incarichi di funzione ai dirigenti penitenziari da parte della competente direzione generale del personale del Dipartimento dell'amministrazione penitenziaria (DAP).</seg>
               <seg xml:id="ParlaMint-IT_2017-09-14-LEG17-Sed-876.seg15">Grazie ad un impegno politico intenso e costante, articolato in contestuali interventi di carattere normativo ed organizzativo, di edilizia penitenziaria e di politiche del personale, le complessive condizioni detentive, in ambito locale così come sul piano nazionale, sono decisamente migliorate.</seg>
               <seg xml:id="ParlaMint-IT_2017-09-14-LEG17-Sed-876.seg16">L'azione sin qui svolta, nel solco tracciato dall'esperienza degli Stati generali dell'esecuzione penale, risulterà ulteriormente rafforzata dalle misure in corso di adozione nell'ambito dell'attuazione della delega per la riforma dell'ordinamento penitenziario, che permetterà di introdurre strumenti più adeguati per garantire una autentica funzione recuperatoria e risocializzante, in chiave costituzionalmente orientata all'esecuzione penale.</seg>
               <seg xml:id="ParlaMint-IT_2017-09-14-LEG17-Sed-876.seg17">La positiva e pronta soluzione della vicenda verificatasi presso la casa circondariale di Sondrio rappresenta manifestazione di coerenza dell'azione amministrativa rispetto alle linee di indirizzo politico dettate in questo delicato e fondamentale settore.</seg>
            </u>
            <note type="speaker">DEL BARBA (PD)</note>
            <u ana="#regular" who="#DelBarbaMauro" xml:id="ParlaMint-IT_2017-09-14-LEG17-Sed-876.u5">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-09-14-LEG17-Sed-876.seg18">Signora Presidente, ringrazio la signora Sottosegretaria per la risposta, che reputo esauriente e di cui mi dichiaro fin da subito soddisfatto, a partire dell'esito finale cui ha condotto l'intervento del Governo, e nel suo complesso dell'amministrazione penitenziaria, che ha posto rimedio ad una situazione che si presentava alquanto critica e problematica. Mi ritengo soddisfatto soprattutto perché si è trattato di un intervento organico dell'amministrazione pubblica, dei livelli centrali, regionali e locali, e perché sebbene l'unica nota dolente potrebbe essere data dai tempi e dalla distanza della risposta di oggi al mio atto di sindacato ispettivo del 7 aprile 2016, che potrebbero far intendere che ci sia stata un'eccessiva dilazione, in realtà, la complessità della problematica richiedeva tempo e, giustamente, cautele. Posso quindi definire tempestivo l'intervento nel suo complesso, sebbene la risposta possa apparire dilazionata e, per quanto abbiamo ottenuto, persino equilibrato; si è dato infatti riscontro alle denunce fatte dal garante dei diritti delle persone detenute, che hanno trovato poi un riscontro effettivo anche nell'ispezione amministrativa - che oggi apprendiamo essere stata effettuata - e attraverso le prescrizioni che sono state estese a livello regionale. Mi sembra che questo sia un esempio, come ho detto, di organicità, tempestività ed equilibrio, ma soprattutto di efficienza. Spiace che a livello pubblico solo oggi si possa conoscere quanto di positivo è stato fatto. Probabilmente questa dilazione dei tempi si rendeva necessaria per la delicatezza e la riservatezza con cui certe indagini devono essere compiute, affinché vengano svolte con il necessario scrupolo. Credo che, se proprio si debba ancora integrare l'azione del Governo, forse le prescrizioni cui si fa riferimento nella sua risposta potrebbero essere rese pubbliche affinché, oltre all'autorevole parere del Governo circa la piena soddisfazione che queste prescrizioni hanno trovato all'interno dell'amministrazione carceraria, ci possa essere anche una verifica pubblica, nonché del nuovo garante e della stessa amministrazione comunale che viene citata dalle prescrizioni che sono state indicate. Mi associo alla considerazione su quanto questa vicenda, risolta positivamente, contribuisca in senso positivo a insegnare a livello nazionale circa l'importanza della figura del garante dei diritti delle persone detenute. Abbiamo in questo caso la dimostrazione di come l'interazione tra l'amministrazione penitenziaria e la figura del garante possa portare a notevoli miglioramenti. Anche quanto annunciato dal Governo mi sembra essere molto positivo. A questo punto vorrei semplicemente ringraziare il garante, che ha consentito che tutto ciò emergesse con la sua lettera di dimissioni e la denuncia di quanto, dal suo punto di vista, non era corretto. Le dimissioni del dottor Francesco Racchetti non sono state un atto formale ma sostanziale, utile non solo all'amministrazione penitenziaria, la casa circondariale di Sondrio, ma, credo, a tutto il nostro sistema penitenziario.</seg>
            </u>
         </div>
         <div type="debateSection">
            <head>(3-03430) - Equipaggiamento Vigili del fuoco</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u6">
               <seg xml:id="ParlaMint-IT_2017-09-14-LEG17-Sed-876.seg19">Segue l'interrogazione 3-03430 sull'equipaggiamento dei Vigili del fuoco. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">RUGHETTI</note>
            <note type="role">sottosegretario di Stato alla Presidenza del Consiglio dei ministri</note>
            <u ana="#guest" who="#RughettiAngelo" xml:id="ParlaMint-IT_2017-09-14-LEG17-Sed-876.u7">
               <seg xml:id="ParlaMint-IT_2017-09-14-LEG17-Sed-876.seg20">Signora Presidente, onorevoli senatori, prima di entrare nel merito delle questioni poste dagli interroganti, mi sia consentito di esprimere la piena riconoscenza alle donne e agli uomini del Corpo nazionale dei vigili del fuoco. L'elevatissimo livello del loro dispositivo di soccorso ha saputo far fronte alle numerosissime situazioni di grande complessità all'indomani dei tragici eventi sismici che dal 24 agosto 2016 hanno colpito diverse aree del nostro Paese, assicurando e garantendo l'assistenza alla popolazione con ineccepibile competenza tecnica e professionale. Al salvataggio delle persone nell'immediatezza degli eventi si aggiungono le migliaia di operazioni compiute per la messa in sicurezza degli immobili pubblici e privati o per il recupero dei beni delle abitazioni lesionate e delle attività commerciali. Innumerevoli sono stati anche i sopralluoghi, le verifiche di stabilità e le demolizioni degli edifici pericolanti; molteplici gli interventi per la difesa e il recupero di beni storici, architettonici e culturali fatti in collaborazione con il Ministero dei beni e delle attività culturali e del turismo.</seg>
               <seg xml:id="ParlaMint-IT_2017-09-14-LEG17-Sed-876.seg21">Con riferimento più puntuale ai quesiti posti nell'atto di sindacato ispettivo, e in particolare alla presunta inadeguatezza delle dotazioni invernali utilizzate dai Vigili del fuoco, evidenzio che il Corpo nazionale utilizza un vestiario studiato per garantire un'adeguata tutela dell'integrità fisica dell'operatore e un buon isolamento termico, in conformità alle vigenti normative e direttive comunitarie.</seg>
               <seg xml:id="ParlaMint-IT_2017-09-14-LEG17-Sed-876.seg22">Venendo ora alla questione degli automezzi di soccorso, il parco del Corpo nazionale dei vigili del fuoco è stato effettivamente interessato in questi ultimi anni da un progressivo fenomeno di invecchiamento, in ragione delle note carenze di fondi legate alla sfavorevole congiuntura economica. Purtuttavia, in questa legislatura sono stati previsti interventi normativi che hanno consentito l'avvio da parte dell'amministrazione dell'interno di linee di finanziamento per realizzare un piano di ammodernamento dei mezzi operativi del Corpo nazionale e, quindi, di rafforzare le strutture e il dispositivo di soccorso tecnico urgente, in un'ottica di modularità e interoperabilità con tutti gli altri enti coinvolti nelle emergenze.</seg>
               <seg xml:id="ParlaMint-IT_2017-09-14-LEG17-Sed-876.seg23">Mi limito, in proposito, a richiamare le più recenti misure: il decreto-legge n. 113 del 2016, che ha autorizzato la spesa di 10 milioni di euro per ciascuno degli anni del triennio 2016-2018. Per l'anno 2016 si è già provveduto all'acquisto di 100 autoveicoli Jeep, per una spesa di euro 2.029.917,74 e di 40.000 uniformi invernali per una spesa di euro 7.528.376,00.</seg>
               <seg xml:id="ParlaMint-IT_2017-09-14-LEG17-Sed-876.seg24">I fondi previsti per gli anni 2017 e 2018, saranno utilizzati per il rinnovo di dispositivi di protezione individuale.</seg>
               <seg xml:id="ParlaMint-IT_2017-09-14-LEG17-Sed-876.seg25">Il decreto-legge n. 189 del 2016 ha autorizzato la spesa di 5 milioni di euro per l'anno 2016 e di 45 milioni di euro per l'anno corrente. Con l'utilizzo delle predette risorse del 2016, unitamente a fondi ordinari, sono stati stipulati contratti per l'acquisizione di otto autoscale, attualmente in fase di allestimento, e dieci autocarri in fase di assegnazione. Inoltre, le risorse stanziate per il 2017 verranno utilizzate per l'acquisizione di 160 autopompe, 16 automezzi per soccorso nei centri storici, e infine dieci autoscale.</seg>
               <seg xml:id="ParlaMint-IT_2017-09-14-LEG17-Sed-876.seg26">La legge di bilancio 2017 ha stanziato 70 milioni di euro per l'anno in corso e 180 milioni di euro annui per il periodo 2018-2030 da ripartire tra le forze di polizia e il Corpo nazionale secondo un programma pluriennale di finanziamento. A tal riguardo comunico che è in corso di definizione il decreto del Presidente del Consiglio dei ministri per la suddivisione del fondo ed è stata predisposta una bozza di piano di ripartizione delle risorse in argomento, che tiene conto anche delle esigenze del Dipartimento della pubblica sicurezza.</seg>
               <seg xml:id="ParlaMint-IT_2017-09-14-LEG17-Sed-876.seg27">Da ultimo, segnalo l'incremento, pari a 5 milioni di euro, delle risorse destinate all'acquisto di automezzi in considerazione dell'eccezionale sforzo operativo del Corpo nazionale sostenuto quest'estate per lo spegnimento degli incendi boschivi.</seg>
               <seg xml:id="ParlaMint-IT_2017-09-14-LEG17-Sed-876.seg28">In merito, infine, alle attività di addestramento professionale e aggiornamento formativo, ricordo che il Ministero dell'interno organizza regolarmente corsi di formazione, aggiornamento, perfezionamento professionale e addestramento per il personale del Corpo nazionale dei vigili del fuoco. Tali attività si svolgono con specifici istruttori attraverso modelli organizzativi che prevedono una puntuale programmazione, con una diversa articolazione dell'orario di lavoro sostitutiva e non aggiuntiva ai turni di servizio obbligatori.</seg>
               <seg xml:id="ParlaMint-IT_2017-09-14-LEG17-Sed-876.seg29">Concludo ricordando che prima della pausa estiva è stato insediato il tavolo per l'apertura della fase negoziale, che porterà al rinnovo dell'intesa negoziale che consentirà di dare una risposta importante a un comparto e a una procedura ferma da otto anni. Aggiungo che tale rinnovo arriva dopo altri due provvedimenti adottati dal Governo relativi al cosiddetto riordino delle carriere e alle assunzioni straordinarie, molto attese dai Vigili del fuoco, ancorché non esaustive a coprire tutti i vuoti in organico.</seg>
            </u>
            <note type="speaker">SCIBONA (M5S)</note>
            <u ana="#regular" who="#ScibonaMarco" xml:id="ParlaMint-IT_2017-09-14-LEG17-Sed-876.u8">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-09-14-LEG17-Sed-876.seg30">Signora Presidente, signor Sottosegretario, nove mesi per rispondere a un'interrogazione di questo tipo sono un tempo abbastanza lungo, ma se andiamo a vedere le statistiche dei tempi di risposta alle interrogazioni normali si tratta di un periodo relativamente breve. Questo è il primo dato di fatto. Ovviamente l'interrogazione era una scusante per far risaltare la problematica. È notorio che i Vigili del fuoco e gli altri Corpi statali, come la Protezione civile, sono sempre con l'acqua alla gola per quanto riguarda strumentazioni, mezzi e quant'altro. Ho sentito cifre importanti, ma probabilmente non sono sufficienti, perché ho notizia anche di requisizioni di mezzi e dotazioni ai vigili del fuoco volontari da parte dei permanenti. Questo, per carità, nell'ottica della sicurezza va bene, ma significa che anche i permanenti non hanno e continuano a non avere mezzi e dispositivi per poter operare. Non vorrei che questa politica di tagli indiscriminati fosse tutta incentrata nell'ottica di togliere oneri allo Stato per far sì che il tutto venga poi gestito solo a livello di volontariato. Ovviamente, non si può pretendere che lo Stato abbia numeri elevati di personale professionista per attendere - speriamo mai - una catastrofe o altro, ma è altrettanto ovvio che ci deve essere una base professionale stanziale molto ben equipaggiata che possa entrare subito in azione in caso di emergenza, incidente o incendio. Mi sembra che, rispetto a quanto continuiamo a sentire da parte dei Vigili del fuoco o di altri Corpi, a livello di lamentele e carenze, quella percorsa non sia la strada giusta. Lo Stato dovrebbe invertire assolutamente la rotta, aumentare gli stanziamenti e far sì che i Corpi chiamati a intervenire in caso di emergenza siano molto meglio equipaggiati, che siano sì avvicendati con un corpo di volontari in caso di grande catastrofe, ma che in prima istanza possano operare al meglio con quello che hanno.</seg>
            </u>
         </div>
         <div type="debateSection">
            <head>(3-03942) - Iniziative in favore Corpo nazionale vigili del fuoco</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u9">
               <seg xml:id="ParlaMint-IT_2017-09-14-LEG17-Sed-876.seg31">Segue l'interrogazione 3-03942 su iniziative in favore del Corpo nazionale dei vigili del fuoco. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">RUGHETTI</note>
            <note type="role">sottosegretario di Stato alla Presidenza del Consiglio dei ministri</note>
            <u ana="#guest" who="#RughettiAngelo" xml:id="ParlaMint-IT_2017-09-14-LEG17-Sed-876.u10">
               <seg xml:id="ParlaMint-IT_2017-09-14-LEG17-Sed-876.seg32">Signora Presidente, onorevoli senatori, con l'interrogazione all'ordine del giorno la senatrice Bisinella, unitamente ad altri, chiede di conoscere quali iniziative si intendano porre in essere per il rafforzamento dell'organico, l'ammodernamento dei mezzi e delle attrezzature del Corpo nazionale dei vigili del fuoco al fine di rendere più efficiente il dispositivo del soccorso urgente, particolarmente impegnato in questi mesi estivi per l'emergenza incendi. Chiede, altresì, di conoscere la tempistica per l'attivazione del fondo previsto dalla legge di bilancio 2017, da destinare, tra l'altro, all'implementazione delle risorse strumentali a disposizione del Corpo nonché se se sia possibile prevedere la proroga, al 31 dicembre 2018, della graduatoria del concorso pubblico per 814 vigili del fuoco.</seg>
               <seg xml:id="ParlaMint-IT_2017-09-14-LEG17-Sed-876.seg33">Voglio ricordare in via preliminare che la legge-quadro in materia di incendi boschivi del 21 novembre 2000, n. 353, attribuisce alle Regioni e alle Province autonome il compito di programmare e attuare le attività di prevenzione e lotta attiva contro gli incendi boschivi mediante l'approvazione di un piano regionale, a revisione annuale, per la programmazione delle connesse attività. In tale contesto normativo va a innestarsi la riforma introdotta dal decreto legislativo n. 177 del 2016, che ha previsto una quota parte delle funzioni svolte dal Corpo forestale, con le connesse risorse umane e strumentali, trasferita all'Arma dei carabinieri e quota parte al Corpo nazionale dei vigili del fuoco. Il nuovo assetto normativo, comunque, non ha arrecato modifiche all'assetto delle attribuzioni in materia di previsione, prevenzione e lotta attiva agli incendi boschivi che la citata legge quadro assegna alle Regioni. In effetti, dai dati disponibili relativi alle recenti attività di competenza statale, per l'intervento in materia di lotta attiva agli incendi boschivi - dati che comprendono il numero dei velivoli impiegati in tali attività - risulta con evidenza che la citata riforma non ha inciso in alcun modo sulla funzionalità e sull'efficacia degli interventi antincendio né, tantomeno, sulla disponibilità dei mezzi.</seg>
               <seg xml:id="ParlaMint-IT_2017-09-14-LEG17-Sed-876.seg34">Venendo quindi alle questioni poste dall'interrogante in ordine alle carenze di organico del Corpo nazionale dei vigili del fuoco, rappresento innanzi tutto che l'amministrazione dell'Interno, pur in presenza di ripetute manovre di contenimento della spesa pubblica connesse alla difficile congiuntura economica finanziaria del Paese, ha dedicato una particolare attenzione al ripianamento delle dotazioni organiche del Corpo, sia con iniziative legislative di incremento dell'organico teorico, di circa 2.500 unità, sia con il rafforzamento delle presenze effettive presso le strutture territoriali. Tali decisioni hanno permesso di assumere recentemente 848 unità di vigili del fuoco, 398 dei quali hanno assunto servizio il 5 giugno scorso, mentre i restanti 450, ridottisi di tre unità rinunciatarie, sono stati assegnati alle sedi di servizio il 7 agosto scorso. L'Amministrazione sta procedendo, inoltre, all'espletamento di una procedura concorsuale per l'assunzione di 250 vigili del fuoco; procedura che presumibilmente avrà termine entro l'anno. Le nuove assunzioni oltre a ridurre le carenze di organico, attualmente pari, nel complesso, a 3.314 unità su un totale di 37.481, consentiranno di incidere sull'età media del personale in servizio, che rischia di diventare una seria criticità sul piano operativo.</seg>
               <seg xml:id="ParlaMint-IT_2017-09-14-LEG17-Sed-876.seg35">Ricordo, inoltre, che con la legge di bilancio 2017 è stato attivato uno speciale Fondo per finanziare una serie di istituti attinenti al personale del pubblico impiego, compreso il personale del Corpo nazionale dei vigili del fuoco. Con la ripartizione del predetto Fondo, avvenuta con un decreto del Presidente del Consiglio dei ministri del 27 febbraio scorso, sono stati destinati 119 milioni di euro per l'anno 2017 e 153 milioni di euro a decorrere dall'anno 2018, ad assunzioni di personale a tempo indeterminato, in aggiunta alle facoltà assunzionali previste a legislazione vigente. Tali assunzioni riguarderanno le amministrazioni dello Stato, ivi compresi i Corpi di polizia e il Corpo nazionale dei vigili del fuoco. Preciso che per le assunzioni straordinarie del Corpo nazionale sono stati stanziati 16 milioni di euro che consentiranno l'assunzione di 400 unità.</seg>
               <seg xml:id="ParlaMint-IT_2017-09-14-LEG17-Sed-876.seg36">Informo, inoltre, che entro la data del prossimo 15 dicembre è prevista l'assunzione di altre 301 unità di vigili del fuoco a copertura del turnover per l'anno 2016. Quanto poi alla questione dell'ammodernamento delle risorse strumentali, va segnalato che le criticità relative alle condizioni e all'età media dei mezzi e delle attrezzature in dotazione al Corpo risentono dei mancati investimenti degli anni passati. Tuttavia, l'attenzione del Governo sull'esigenza di procedere all'ammodernamento dei mezzi a disposizione dei Vigili del fuoco non è mai venuta meno. Solo riferendomi ai più recenti interventi normativi, ricordo, oltre alla già citata legge di bilancio 2017, il decreto-legge 17 ottobre 2016, n. 189, recante interventi urgenti in favore delle popolazioni colpite dagli eventi sismici del 2016, che ha previsto lo stanziamento complessivo di 50 milioni di euro (cinque per il 2016 e 45 per il 2017) per i mezzi operativi dei Vigili del fuoco. Con l'utilizzo delle predette risorse per il 2016, unitamente a fondi ordinari, sono stati stipulati contratti per l'acquisizione di otto autoscale e 10 autocarri. Segnalo, da ultimo, l'incremento, pari a cinque milioni di euro, delle risorse destinate all'acquisto di automezzi in considerazione dell'eccezionale sforzo operativo del Corpo sostenuto quest'estate. Riguardo, invece, alla tempistica della ripartizione del Fondo previsto sempre dalla legge di bilancio per il 2017, per l'acquisto e l'ammodernamento dei mezzi strumentali in uso sia alle forze di polizia che al Corpo nazionale dei vigili del fuoco, informo che è in corso di definizione il decreto del Presidente del Consiglio dei ministri per la suddivisione del predetto fondo; a tal proposito i competenti Dipartimenti dell'amministrazione dell'interno hanno già predisposto una bozza di piano di ripartizione delle risorse in argomento. Vengo, infine, all'ultimo quesito relativo alla proroga al 31 dicembre 2018 della graduatoria del personale idoneo al concorso a 814 posti di vigile del fuoco, bandito nel 2008. Come è noto, la citata graduatoria è stata più volte prorogata e, da ultimo, fino al 31 dicembre 2017. In ragione delle assunzioni effettuate nel corso degli anni, la graduatoria del concorso ha già visto uno scorrimento di circa 4.500 idonei, che attualmente sono ridotti a circa 3.100 persone. Sulla possibilità di una ulteriore proroga ricordo che il Governo, il 2 agosto scorso, ha espresso il proprio parere favorevole in sede di approvazione di una specifica risoluzione sulla questione in I Commissione alla Camera.</seg>
            </u>
            <note type="speaker">BISINELLA (Misto-Fare!)</note>
            <u ana="#regular" who="#BisinellaPatrizia" xml:id="ParlaMint-IT_2017-09-14-LEG17-Sed-876.u11">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-09-14-LEG17-Sed-876.seg37">Ringrazio il Sottosegretario per la risposta, che certamente è molto articolata, della quale però mi dichiaro parzialmente soddisfatta. Apprezzo senz'altro gli interventi previsti per incrementare i fondi per l'acquisizione di nuovi mezzi e per l'ammodernamento delle dotazioni strumentali, che veniva riconosciuto come necessario tenuto conto delle vetustà dei mezzi in dotazione al personale (autopompe e autocarri), che è in media di quindici-sedici anni su tutto il territorio nazionale, ed anche alla luce degli ultimi interventi nella stagione estiva, che si sta ora concludendo: solo nei mesi di giugno e luglio del 2017 sono stati registrati oltre 45.000 interventi su tutto il territorio nazionale a fronte dei 24.000 del 2016. Era evidente, quindi, che fosse necessario un intervento urgente. Da questo punto di vista, quindi, apprezzo gli sforzi in corso, ma ricordo che si inseriscono nel quadro di una situazione gravemente deficitaria che riguarda non soltanto l'approvvigionamento di mezzi e dotazioni strumentali, ma anche una grave carenza di organico che il Corpo nazionale dei vigili del fuoco ancora sconta. Mi fa piacere sapere che sono in corso nuove procedure per l'assunzione di ulteriori unità di personale e apprendo anche con favore il fatto che sia stata data dal Governo una risposta affermativa a questa esigenza di ulteriore proroga del concorso che veniva citato nella mia interrogazione che, lo ricordo, è stata firmata anche da altri colleghi; il che indica quanto, da più parti politiche, sia sentita la necessità di sostenere il Corpo nazionale dei vigili del fuoco. Apprezzo le parole di ringraziamento che il Sottosegretario ha rivolto a nome del Ministero per l'opera mirabile che tutto il personale dei Vigili del fuoco costantemente porta avanti a tutela di tutti i cittadini a fronte di ogni situazione di emergenza che si viene a creare. Mi associo ai ringraziamenti ricordando lo spirito mirabile di abnegazione e di servizio che sempre dimostrano. Tuttavia faccio presente, e per questo mi ritengo solo parzialmente soddisfatta della risposta, che a seguito delle recenti modifiche che hanno previsto il ridimensionamento e la soppressione del Corpo forestale, se da un lato vi è stato un passaggio di competenze e funzioni ai Vigili del fuoco relativamente alla lotta contro gli incendi boschivi e allo spegnimento con mezzi aerei, dall'altro, in maniera palesemente non proporzionale a tali nuove competenze, non sono state assegnate unità di personale sufficienti dato che sono state aggiunte poco meno di 400 unità. Spero quindi che l'intento di provvedere in futuro sia effettivo. Ricordo anche che vi sono altre gravi carenze che da sempre il Corpo nazionale evidenzia, come quelle relative alla disparità di trattamento economico che purtroppo scontano rispetto agli altri Corpi che si occupano di sicurezza pubblica e di soccorso pubblico. Quindi, mi auguro che i tavoli tecnici avviati - ormai è questione annosa, lo so bene perché sono più anni che se ne parla - per cercare di ovviare a questi temi, siano portati avanti anche con celerità a fronte delle situazioni emergenziali che purtroppo sempre si verificano chiamando in causa il suddetto Corpo nazionale che si trova oggettivamente in condizioni di grandi difficoltà; magari si potrebbe intervenire con la nuova legge di bilancio che ci accingiamo ad approvare entro fine anno. Riguardo ai criteri di assegnazione dei fondi che la legge di bilancio dello scorso anno prevedeva - i 180 milioni per il periodo dal 2018 e successivi - auspico che siano emanati in tempi molto veloci e che si possa avere contezza di questi risultati. Concludendo, mi auguro che il Ministero tenga conto davvero delle reali esigenze del Corpo nazionale che non attengono, e ci tengo a sottolinearlo, solamente all'ammodernamento dei mezzi ma ad una situazione generale di reali esigenze oggettive di aiuto e di sostegno. Ripeto, è un Corpo nazionale che purtroppo, ad oggi, rispetto ad altre forze di polizia, peraltro anch'esse bistrattate, sconta ancora enormi differenze. Il nostro movimento - FARE! con Tosi - sarà sempre attento a portare avanti queste istanze e mi auguro che vi sia una disponibilità a condividere e ad accogliere nuove richieste e magari ad esaminare insieme nuove possibilità con la legge di bilancio che ci accingiamo ad affrontare in Parlamento.</seg>
            </u>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u12">
               <seg xml:id="ParlaMint-IT_2017-09-14-LEG17-Sed-876.seg38">Avverto che il senatore Orellana ha comunicato alla Presidenza di voler trasformare l'interrogazione 3-03326 in interrogazione a risposta scritta che prenderà il numero 4-08047 .</seg>
            </u>
         </div>
         <div type="debateSection">
            <head>(3-03141 e 3-03360) - Organizzazione seminari studio su riforma costituzionale da parte Scuola nazionale amministrazione</head>
            <note>Seguono le interrogazioni 3-03141 e 3-03360 sull'organizzazione di seminari di studio sulla riforma costituzionale da parte della Scuola nazionale dell'amministrazione. Il rappresentante del Governo ha facoltà di rispondere congiuntamente a tali interrogazioni.</note>
            <note type="speaker">RUGHETTI</note>
            <note type="role">sottosegretario di Stato alla Presidenza del Consiglio dei ministri</note>
            <u ana="#guest" who="#RughettiAngelo" xml:id="ParlaMint-IT_2017-09-14-LEG17-Sed-876.u13">
               <seg xml:id="ParlaMint-IT_2017-09-14-LEG17-Sed-876.seg39">Signor Presidente, la Scuola nazionale dell'amministrazione (SNA), costituendo il punto centrale del sistema unico del reclutamento e della formazione pubblica, è deputata a selezionare, reclutare e formare i funzionari e i dirigenti nell'ottica di migliorare l'efficienza e la qualità delle pubbliche amministrazioni del nostro Paese.</seg>
               <seg xml:id="ParlaMint-IT_2017-09-14-LEG17-Sed-876.seg40">La sua attività formativa, pertanto, riguarda l'organizzazione di percorsi didattici che comprendono l'analisi tecnica della legislazione vigente e in itinere, al fine di permettere a dirigenti e funzionari interessati di sviluppare e potenziare le loro competenze analitiche e la capacità di approfondimento. Nell'ambito delle suddette attività istituzionali, nell'anno 2016 sono stati organizzati alcuni seminari in materia di riforme costituzionali e amministrative, in linea con la programmazione didattica che da alcuni anni contiene i corsi in questa materia. Premetto che condivido la valutazione dell'interrogante rispetto al commento che la stessa SNA ha dato nella presentazione del corso rispetto alla riforma costituzionale. Quello espresso è un giudizio che nulla ha a che vedere con l'attività di formazione che si compone, invece, di argomenti e contenuti tecnici. Aggiungo che, nel momento in cui io e la Ministro per la semplificazione e la pubblica amministrazione venimmo a conoscenza di questo episodio, esprimemmo all'allora commissario della SNA tutte le nostre perplessità. Rispetto ai docenti invitati a tenere le lezioni, posso dire che essi sono stati scelti tra professori ed esperti di indiscusso valore scientifico e sono stati chiamati in qualità di persone di comprovata e specifica competenza. Rispetto al procedimento cui è stato sottoposto il professore a cui si fa riferimento nell'interrogazione in oggetto, aspetterei la conclusione dello stesso procedimento prima di emettere valutazioni o - peggio - sentenze di condanna in quest'Assemblea. Per quanto riguarda i costi sostenuti dalla SNA, si segnala che i suddetti docenti hanno svolto le loro lezioni in quanto già docenti temporanei della Scuola o a titolo gratuito. Di conseguenza, nei decreti di approvazione delle iniziative in parola non sono stati previsti oneri specifici a carico della Scuola. Infine, si precisa che, come illustrato nell'offerta formativa della Scuola, è consuetudine organizzare seminari di analisi tecnica della legislazione in itinere, risultando di particolare interesse il procedimento formativo delle leggi in quanto tale. Nel caso specifico, l'approfondimento del complesso iter di approvazione parlamentare di un disegno di legge di riforma costituzionale poteva essere sicuramente un'importante occasione di studio per sviluppare le competenze in materia dei funzionari e dei dirigenti pubblici.</seg>
            </u>
            <note type="speaker">SIMEONI (Misto)</note>
            <u ana="#regular" who="#SimeoniIvana" xml:id="ParlaMint-IT_2017-09-14-LEG17-Sed-876.u14">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2017-09-14-LEG17-Sed-876.seg41">Signor Sottosegretario, ho ascoltato con attenzione la sua risposta e non posso che manifestarle tutta la mia insoddisfazione per quanto da lei esposto. È un fatto che questi corsi siano stati organizzati e regolarmente tenuti, così come è un fatto che siano stati spesi (lei dice che si sono svolti a titolo gratuito, non sappiamo bene), senza alcuna motivazione plausibile, i soldi dei contribuenti, anche in funzione dell'esito referendario che vide nettamente prevalere i voti a favore del no. L'allora ministro per la semplificazione e la pubblica amministrazione, onorevole Marianna Madia, senza alcun pudore politico, né rispetto istituzionale, promosse la tenuta di questi corsi ben prima che l'eventuale esito referendario, se favorevole al si, li rendesse necessari. Quindi, non è assurdo pensare che tutto ciò fu voluto al solo fine di allestire una campagna referendaria a favore del sì, facendone sostenere i costi alla collettività, allo scopo di soggiogare al pensiero unico dell'allora Governo Renzi, anche la dirigenza pubblica, destinataria di quel percorso formativo. Qualunque giustificazione ella possa proporre a quest'Assemblea, a fronte di ciò, è dunque da ritenersi complice di chi ha tenuto comportamenti palesemente contrari al proprio dovere istituzionale. E l'attuale Governo, indubbio clone del precedente, ha ritenuto suo dovere premiare l'onorevole Madia con la riconferma al Ministero per la semplificazione e la pubblica amministrazione. Mi sembra non ci sia altro da aggiungere.</seg>
            </u>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u15">
               <seg xml:id="ParlaMint-IT_2017-09-14-LEG17-Sed-876.seg42">Lo svolgimento delle interrogazioni all'ordine del giorno è così esaurito.</seg>
            </u>
         </div>
         <div type="debateSection">
            <head>Mozioni, interpellanze e interrogazioni, annunzio</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u16">
               <seg xml:id="ParlaMint-IT_2017-09-14-LEG17-Sed-876.seg43">Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per le sedute di martedì 19 settembre 2017</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2017-09-14-LEG17-Sed-876.u17">
               <seg xml:id="ParlaMint-IT_2017-09-14-LEG17-Sed-876.seg44">Il Senato tornerà a riunirsi martedì 19 settembre, in due sedute pubbliche, la prima alle ore 11 e la seconda alle ore 16,30, con il seguente ordine del giorno: (Vedi ordine del giorno) La seduta è tolta (ore 17,10).</seg>
            </u>
         </div>
      </body>
   </text>
</TEI>

