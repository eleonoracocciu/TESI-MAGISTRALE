<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #reference" xml:id="ParlaMint-IT_2015-03-10-LEG17-Sed-406" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 17, Seduta 406 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 17, Sitting 406 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 17, seduta 406, giorno (2015-03-10)</title>
            <title type="sub" xml:lang="en">Report of the session of the Senate of the Italian Republic, Term 17, Sitting 406, Day (2015-03-10)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.17" n="17-upper">17 Legislatura</meeting>
            <meeting ana="#parla.upper #parla.sitting" n="406-upper">406 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="115" unit="speeches" xml:lang="it">115 discorsi</measure>
            <measure quantity="115" unit="speeches" xml:lang="en">115 speeches</measure>
            <measure quantity="20682" unit="words" xml:lang="it">20.682 parole</measure>
            <measure quantity="20682" unit="words" xml:lang="en">20,682 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=17&amp;id=0906733</idno>
               <date when="2015-03-10">10.03.2015</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="16"/>
               <tagUsage gi="head" occurs="11"/>
               <tagUsage gi="note" occurs="194"/>
               <tagUsage gi="seg" occurs="115"/>
               <tagUsage gi="u" occurs="69"/>
               <tagUsage gi="vocal" occurs="7"/>
               <tagUsage gi="body" occurs="1"/>
               <tagUsage gi="kinesic" occurs="28"/>
               <tagUsage gi="desc" occurs="35"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2015-03-10">10.03.2015</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#reference" xml:lang="it">
      <body>
         <div type="debateSection">
            <note type="president">Presidenza del vice presidente CALDEROLI</note>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u1">
               <seg xml:id="ParlaMint-IT_2015-03-10-LEG17-Sed-406.seg1">La seduta è aperta (ore 16,33). Si dia lettura del processo verbale. SIBILIA, segretario, dà lettura del processo verbale della seduta pomeridiana del 5 marzo.</seg>
            </u>
         </div>
         <div type="debateSection">
            <head>Sul processo verbale</head>
            <note type="speaker">BARANI (GAL (GS, LA-nS, MpA, NPSI, PpI))</note>
            <u ana="#regular" who="#BaraniLucio" xml:id="ParlaMint-IT_2015-03-10-LEG17-Sed-406.u2">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg2">Signor Presidente, chiedo la votazione del processo verbale, previa verifica del numero legale. Verifica del numero legale</seg>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u3">
               <seg xml:id="ParlaMint-IT_2015-03-10-LEG17-Sed-406.seg3">Invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). Invito pertanto i senatori a far constatare la loro presenza mediante procedimento elettronico. (Segue la verifica del numero legale). Il Senato è in numero legale. Ripresa della discussione sul processo verbale PRESIDENTE. Metto ai voti il processo verbale. È approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u4">
               <seg xml:id="ParlaMint-IT_2015-03-10-LEG17-Sed-406.seg4">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Preannunzio di votazioni mediante procedimento elettronico</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u5">
               <seg xml:id="ParlaMint-IT_2015-03-10-LEG17-Sed-406.seg5">Avverto che nel corso della seduta odierna potranno essere effettuate votazioni qualificate mediante il procedimento elettronico.</seg>
               <seg xml:id="ParlaMint-IT_2015-03-10-LEG17-Sed-406.seg6">Pertanto decorre da questo momento il termine di venti minuti dal preavviso previsto dall'articolo 119, comma 1, del Regolamento (ore 16,39).</seg>
            </u>
         </div>
         <div type="debateSection">
            <note>Seguito della discussione dei disegni di legge: (1552) Ratifica ed esecuzione della Convenzione sulla competenza, la legge applicabile, il riconoscimento, l'esecuzione e la cooperazione in materia di responsabilità genitoriale e di misure di protezione dei minori, fatta all'Aja il 19 ottobre 1996, nonché norme di adeguamento dell'ordinamento interno</note>
            <note type="time">19,39</note>
            <note type="status">(Approvato dalla Camera dei deputati)</note>
            <note type="link">http://www.senato.it/leg/17/BGT/Schede/Ddliter/44621.htm</note>
            <note>Seguito della discussione dei disegni di legge: (572) DI BIAGIO ed altri. - Ratifica ed esecuzione della Convenzione concernente la competenza, la legge applicabile, il riconoscimento, l'esecuzione e la cooperazione in materia di responsabilità genitoriale e di misure di protezione dei minori, conclusa all'Aja il 19 ottobre 1996</note>
            <note type="time">19,39</note>
            <note type="status">(Relazione orale)</note>
            <note type="link">http://www.senato.it/leg/17/BGT/Schede/Ddliter/40628.htm</note>
            <note>(ore 16,39) Approvazione, con modificazioni, del disegno di legge n. 1552, con il seguente titolo: «</note>
            <note>Ratifica ed esecuzione della Convenzione sulla competenza, la legge applicabile, il riconoscimento, l'esecuzione e la cooperazione in materia di responsabilità genitoriale e di misure di protezione dei minori, fatta all'Aja il 19 ottobre 1996</note>
            <note>» Stralcio degli articoli da 4 a 12 e dell'articolo 14 (1552-</note>
            <note>bis</note>
            <note>)</note>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u6">
               <seg xml:id="ParlaMint-IT_2015-03-10-LEG17-Sed-406.seg7">L'ordine del giorno reca il seguito della discussione dei disegni di legge nn. 1552, già approvato dalla Camera dei deputati, e 572.</seg>
               <seg xml:id="ParlaMint-IT_2015-03-10-LEG17-Sed-406.seg8">Ricordo che nella seduta antimeridiana del 5 marzo le relatrici hanno svolto la relazione orale e ha avuto luogo la discussione generale.</seg>
            </u>
            <note type="speaker">MALAN (FI-PdL XVII)</note>
            <u ana="#regular" who="#MalanLucio" xml:id="ParlaMint-IT_2015-03-10-LEG17-Sed-406.u7">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg9">Signor Presidente, intervengo sull'ordine dei lavori. Desidero sollevare una questione molto delicata. Al nostro esame - come lei ha detto - signor Presidente, abbiamo la Convenzione dell'Aja, che prevede l'introduzione nel diritto dei Paesi che ad essa aderiscono della kafala, un istituto di rito islamico. Non parlerò del fatto che, durante le audizioni svolte in Commissione, tutti gli auditi hanno espresso forti perplessità su questo istituto, ma del fatto che oggi ho ricevuto - quindi non in tempo per poterlo usare nel corso della discussione generale che si è tenuta e chiusa giovedì scorso e tanto meno in Commissione - un estratto della relazione approvata dal Comitato per l'Islam italiano. Si tratta di un organismo del Governo italiano...</seg>
               <vocal type="noise">
                  <desc>Brusio</desc>
               </vocal>
               <seg xml:id="ParlaMint-IT_2015-03-10-LEG17-Sed-406.seg10">PRESIDENTE. Colleghi, è impensabile che addirittura nella fila a fianco e in quella dietro il senatore Malan si disturbi in questo modo.</seg>
               <seg xml:id="ParlaMint-IT_2015-03-10-LEG17-Sed-406.seg11">Facevo riferimento ad un estratto, di cui sono venuto in possesso solo questa mattina, della relazione approvata nel 2010 dal Comitato per l'Islam italiano. Detto Comitato non è un istituto privato, ma un organismo del Ministero dell'interno, e quindi pienamente governativo, che ha operato dal 2010 al 2011. Anche oggi esiste un organismo analogo, istituito però con principi lievemente diversi. In questa relazione - peraltro ampiamente critica, e ricordo che di detto Comitato facevano parte rappresentanti di varie organizzazioni islamiche italiane, oltre a esponenti del Ministero dell'interno - è contenuta una frase - purtroppo ho solo un estratto, per cui non so se ce ne sono altre - che dice che il recepimento nel diritto italiano della kafala, seppure giudiziale, in cui risulti affidatario uno straniero, non garantisce un sufficiente controllo preventivo sull'effettiva rispondenza dell'affidamento agli interessi del minore, ad esempio - e qui il problema è notevole - per escludere che, attraverso la kafala, giungano in Italia spose bambine o minori destinati a costituire una precoce forza lavoro o comunque a condizioni di vita che non garantiscano il loro adeguato sviluppo. È peraltro evidente - continua l'estratto della relazione - che anche dal Paese di origine possono esserci gravi difficoltà a capire davvero quale sia la situazione del minore. Spinto da ciò ho fatto una semplicissima ricerca sulla kafala, ma non nei siti in italiano bensì in inglese. Ebbene, la maggior parte delle volte in cui oggi viene menzionata la kafala è per evidenziare che, in diversi Paesi islamici, questo istituto è in discussione. Addirittura nel Bahrain è stato abolito, perché portava a situazioni assimilabili alla schiavitù delle persone adottate o meglio, non essendo un'adozione, delle persone affidate attraverso questo istituto. Trattandosi di un documento ufficiale del Governo italiano, credo sarebbe opportuno prima avere la relazione integrale del Comitato per l'Islam in Italia, anche perché, se non ci si avvale di tali organismi in casi del genere, è inutile che esistano, e solo dopo proseguire la discussione. Sarebbe una soluzione equilibrata. Tra l'altro, il Senato dovrebbe essere in possesso di questo documento, perché il Comitato - come dovrebbero fare tutti gli organismi di questo genere, anche se generalmente non lo fanno - inviava le sue relazioni anche al Parlamento. In sostanza, rischiamo di ratificare una norma che, secondo un organismo del Governo italiano, composto in gran parte da rappresentanti di comunità islamiche in Italia, non garantisce i minori e dunque può coprire, attraverso questo istituto, l'ingresso in Italia di spose bambine e di minori destinati allo sfruttamento. Non credo si possa andare avanti senza avere maggiori spiegazioni e notizie su questo punto. Non si tratta, infatti, della mera ratifica di una convenzione internazionale come tante, quasi fosse un adempimento burocratico, bensì dell'introduzione di un istituto estremamente pericoloso che - ripeto - è stato abolito in Bahrein per i disastrosi risultati prodotti. In Qatar si ritiene che siano centinaia i lavoratori morti, portati lì in condizioni quasi di schiavitù a causa di questo istituto. Parlo di notizie internazionali che sono all'esame anche dei Governi del Qatar, dell'Arabia Saudita e degli Emirati Arabi. Non possiamo essere più per il diritto islamico di quanto lo sia l'Arabia Saudita. Credo che la prudenza sia estremamente opportuna, trattandosi delle possibili condizioni di minori.</seg>
               <kinesic type="applause">
                  <desc>Applausi dal Gruppo FI-PdL XVII</desc>
               </kinesic>
               <seg xml:id="ParlaMint-IT_2015-03-10-LEG17-Sed-406.seg12">PRESIDENTE. Ha facoltà di parlare la relatrice, senatrice Fattorini.</seg>
            </u>
            <note type="speaker">FATTORINI</note>
            <note type="role">relatrice</note>
            <u ana="#regular" who="#FattoriniEmma" xml:id="ParlaMint-IT_2015-03-10-LEG17-Sed-406.u8">
               <seg xml:id="ParlaMint-IT_2015-03-10-LEG17-Sed-406.seg13">Il dibattito e l'ultimo intervento del senatore Malan hanno richiamato opportunamente in molti passaggi dubbi ed obiezioni sulla kafala. È una questione complicata e di difficile traduzione nell'ordinamento italiano. È la ragione - come abbiamo detto l'altra volta io e la senatrice Filippin - per cui ci limitiamo ora a votare la ratifica semplice della Convenzione, prendendoci più tempo per un'adeguata traduzione nel nostro ordinamento di questa complicata questione. Nell'ultimo intervento sono state fatte estremizzazioni che ci devono non tanto allarmare ma portare a fare le opportune verifiche. La complessità di fondo, che abbiamo riscontrato anche l'altra volta e che ci ha portato appunto a prendere più tempo per trovare i termini adatti per la nostra giurisdizione, nasce da questa radice di fondo, ossia una sorta di atteggiamento proprietario che ha il mondo islamico sul piano dell'affidamento dei minori. In quella cultura e religione vi è l'impossibilità di avere un'adozione a tutti gli effetti definitiva, come è previsto nel nostro ordinamento, che è della civiltà occidentale e cristiana ed ha, come fondamento, la libertà di scelta. Nella nostra cultura si può scegliere di adottare un figlio liberamente, anche in assenza di legami di sangue. Nel mondo islamico è diverso, perché effettivamente in ogni momento si può rivendicare l'appropriazione e quindi, in questo senso, la proprietà. Ciò conferma quanto sia complicato, ma non impossibile, perché noi abbiamo una serie di contromisure di giurisdizione - di cui adesso ci parlerà in generale la collega Filippin sul piano strettamente giuridico - che ci consente di evitare forme estreme come la conversione forzata e la messa in servitù delle spose bambine. È evidente che dovremo trovare tutti i modi per evitare tutto questo. Ciò serve a dire quanto siamo consapevoli della situazione. PRESIDENTE. Relatrici, ho verificato l'ampiezza degli stralci proposti dalla Commissione e la cautela con cui si è affrontato l'argomento. Ha facoltà di parlare la relatrice, senatrice Filippin.</seg>
            </u>
            <note type="speaker">FILIPPIN</note>
            <note type="role">relatrice</note>
            <u ana="#regular" who="#FilippinRosanna" xml:id="ParlaMint-IT_2015-03-10-LEG17-Sed-406.u9">
               <seg xml:id="ParlaMint-IT_2015-03-10-LEG17-Sed-406.seg14">Chiediamo all'Aula di decidere se approvare o meno la proposta delle relatrici circa lo stralcio degli articoli. L'Aula, cioè, dovrà decidere se è condivisibile la proposta delle relatrici di prendere ulteriore tempo rispetto alla ratifica secca o semplice della Convenzione, proprio per studiare l'adeguato inserimento di istituti di diritto islamico nell'ambito delle nostre norme.</seg>
               <seg xml:id="ParlaMint-IT_2015-03-10-LEG17-Sed-406.seg15">Tuttavia, a parziale rassicurazione di quanto ha appena detto il collega Malan, mi permetto di leggere l'articolo 22 della Convenzione: «La legge individuata dalle disposizioni del presente capitolo può non essere applicata solo se tale applicazione sia manifestamente contraria all'ordine pubblico, tenuto conto dell'interesse superiore del minore».</seg>
               <seg xml:id="ParlaMint-IT_2015-03-10-LEG17-Sed-406.seg16">Che cosa significa? Significa che, poiché in Italia si applica comunque la legge italiana, non si può dar luogo ad applicazione di norme che siano in contrasto all'ordine pubblico, anche se procediamo con la ratifica secca o la ratifica semplice della Convenzione.</seg>
               <seg xml:id="ParlaMint-IT_2015-03-10-LEG17-Sed-406.seg17">Cosa diversa è stabilire con quale istituto italiano, se affidamento od adozione, definiamo la situazione dei minori che vengono accolti nel nostro Paese con l'istituto della kafala. PRESIDENTE. Mi pare che in tal senso ci sia anche un ordine del giorno a firma del senatore Giovanardi, di cui parleremo dopo. Ha facoltà di parlare il rappresentante del Governo.</seg>
            </u>
            <note type="speaker">FERRI</note>
            <note type="role">sottosegretario di Stato per la giustizia</note>
            <u ana="#guest" who="#FerriCosimoMaria" xml:id="ParlaMint-IT_2015-03-10-LEG17-Sed-406.u10">
               <seg xml:id="ParlaMint-IT_2015-03-10-LEG17-Sed-406.seg18">Signor Presidente, desidero effettuare alcune precisazioni.</seg>
               <seg xml:id="ParlaMint-IT_2015-03-10-LEG17-Sed-406.seg19">In diversi interventi è stata evidenziata la necessità di ratificare questa Convenzione, che è del 1996, e per questo il Governo ha apprezzato la scelta fatta anche in Commissione di procedere ad una ratifica secca.</seg>
               <seg xml:id="ParlaMint-IT_2015-03-10-LEG17-Sed-406.seg20">Voglio tuttavia evidenziare che l'istituto della kafala è previsto come forma di protezione del minore già nella Convenzione di New York sui diritti del fanciullo del 1989, all'articolo 20, Convenzione ratificata in Italia con la legge n. 176 del 1991. In sede di ratifica di quella Convenzione si era parlato di detto istituto e quindi, oggi, non aggiungiamo alcunché rispetto a quanto introdotto dal citato articolo 20. Inoltre, è importante sottolineare che la Convenzione già prevede che provvedimenti di autorità straniere non siano riconosciuti in Italia se contrari all'ordine pubblico e, tra le ragioni di contrarietà all'ordine pubblico, vi è senza dubbio anche la coartazione religiosa. Peraltro, in forza della Convenzione che andiamo a ratificare, si applica la legge del luogo di residenza del minore e, quindi, mai il giudice italiano potrà essere chiamato ad applicare l'istituto della kafala ad un minore che si trovi in Italia. Le stesse sezioni unite della Cassazione più volte hanno invitato il legislatore a procedere a questa ratifica, proprio perché si è creato un vuoto normativo e per consentire di intervenire e distinguere tra affidamento ed adozione. È chiaro che la kafala è un istituto non previsto nel nostro ordinamento, che assomiglia all'istituto dell'affidamento. Il Governo è disponibile a tenere conto di ulteriori miglioramenti emersi in sede emendativa e desidera sottolineare la necessità di arrivare, comunque, ad una approvazione di questa Convenzione, perché sicuramente è un passo in avanti, un atto necessario ed improcrastinabile che porta l'Italia ad adeguarsi dopo diversi anni.</seg>
            </u>
            <note type="speaker">CALIENDO (FI-PdL XVII)</note>
            <u ana="#regular" who="#CaliendoGiacomo" xml:id="ParlaMint-IT_2015-03-10-LEG17-Sed-406.u11">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg21">Signor Presidente, credo sia un obbligo per ciascuno di noi, prima di votare, valutare la relazione a cui ha fatto riferimento il senatore Malan.</seg>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u12">
               <seg xml:id="ParlaMint-IT_2015-03-10-LEG17-Sed-406.seg22">Alla proposta di sospensiva avanzata non intendo accedere, essendo stata su di essa espressa la contrarietà sia delle relatrici che del Governo. Esistono altri strumenti, se ritenete di doverli utilizzare, che non sono quelli della sospensiva.</seg>
            </u>
            <note type="speaker">CALIENDO (FI-PdL XVII)</note>
            <u ana="#regular" who="#CaliendoGiacomo" xml:id="ParlaMint-IT_2015-03-10-LEG17-Sed-406.u13">
               <seg xml:id="ParlaMint-IT_2015-03-10-LEG17-Sed-406.seg23">Signor Presidente, volevo solo rispondere, nel senso che non basta dire che vi è la regola dell'ordine pubblico.</seg>
               <seg xml:id="ParlaMint-IT_2015-03-10-LEG17-Sed-406.seg24">Signor Sottosegretario e signore relatrici, l'ordine pubblico internazionale mi porta a dire da giudice, esaminando un provvedimento di kafala, che devo rendermi conto se quel provvedimento, per come è scritto, è contrario o meno all'ordine pubblico internazionale. Non lo è, perché formalmente - vi ha detto l'Osservatorio della Presidenza del Consiglio dei ministri - è un provvedimento corretto, dal punto di vista dell'utilizzazione, attraverso la kafala, della strumentalizzazione dei minori ai fini del lavoro. Signor Sottosegretario, io sono stato uno di quelli che ha votato a favore della riduzione a tre articoli e ad espungere gli altri. Credo sia normale tornare in Commissione, per svolgere una valutazione seria. Tutti noi che abbiamo esperienza delle aule giudiziarie conosciamo la valutazione di quello che avremmo come documento, che consentirà di dire che quel minore ha avuto un'assistenza, ma poi di fatto, attraverso quella procedura, viene strumentalizzato per l'utilizzo sul lavoro oppure viene avviato al matrimonio da bambino. Mi domando allora per quale motivo vi dovete opporre ad una valutazione corretta, che possa essere svolta in Commissione e non in Aula, tenendo conto di quanto ha detto il Presidente. Mi chiedo se non sia il caso di rinviare il provvedimento in Commissione per una valutazione di questo tipo, al fine di esprimere un voto che sia cosciente e coerente con gli accertamenti effettuati, e perché non ci sia quel pericolo segnalato dallo stesso organismo della Presidenza del Consiglio dei ministri. Chiedo, pertanto, il rinvio del provvedimento in Commissione, signor Presidente. PRESIDENTE. Ciò non è ammissibile in questa fase della discussione.</seg>
            </u>
            <note type="speaker">SACCONI (AP (NCD-UDC))</note>
            <u ana="#regular" who="#SacconiMaurizio" xml:id="ParlaMint-IT_2015-03-10-LEG17-Sed-406.u14">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg25">Senatore Sacconi, se è un intervento sull'ordine dei lavori, le do la parola. In caso contrario, quando entreremo nel merito dei vari passaggi, ciascuno esprimerà la propria posizione.</seg>
               <seg xml:id="ParlaMint-IT_2015-03-10-LEG17-Sed-406.seg26">Signor Presidente, la mia richiesta è proprio in relazione all'ordine dei lavori, come peraltro implicitamente ha appena fatto il collega Caliendo, e come ha fatto prima di lui il collega Malan. Non voglio formalizzare una richiesta di rinvio del provvedimento in Commissione, ma voglio associarmi a coloro che hanno avanzato detta proposta, affinché il Governo rifletta su di essa, auspicando un suo accoglimento. Mi ha fatto riflettere una considerazione svolta poco fa dal sottosegretario Ferri, quando ha ricordato la Convenzione delle Nazioni Unite del 1989. Nel 1989 c'era un altro mondo; nel 1989 eravamo molto diversi, così come lo eravamo negli anni Novanta, anni nei quali la gran parte degli altri Paesi europei ha recepito questa Convenzione. Come non porci, allora, il problema del suo ingresso in un tempo straordinariamente cambiato, in un contesto nel quale si pongono problemi dello stesso ordine pubblico, cui prima si è fatto riferimento, molto differenti, che possono essere interpretati e letti così diversamente da allora. È questo l'appello che rivolgo al Governo. Mi chiedo se non sia auspicabile un breve passaggio in Commissione, per riflettere sul contesto e chiarire alcune modalità di recepimento successivo all'eventuale atto che noi qui compiamo, di recepimento cioè da parte delle nostre amministrazioni e dello Stato in tutte le sue articolazioni. Mi chiedo se, guardando a questi possibili atti di recepimento, non siano eventualmente necessari chiarimenti ulteriori e, perché no, anche l'accoglimento di ordini del giorno che costituiscano indirizzo nei confronti delle amministrazioni dello Stato.</seg>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u15">
               <seg xml:id="ParlaMint-IT_2015-03-10-LEG17-Sed-406.seg27">Senatore Sacconi, mi sembra di aver capito che, alla fine del percorso emendativo, ciò che residua è una ratifica secca, che demanda ad un'iniziativa legislativa successiva il riempimento di questo contenitore. Il dibattito, quindi, ha portato proprio allo stralcio di diversi articoli e a trasformare così il provvedimento in una ratifica tecnica del Trattato, senza esecuzione tecnica di alcunché.</seg>
               <seg xml:id="ParlaMint-IT_2015-03-10-LEG17-Sed-406.seg28">Passiamo all'esame dell'ordine del giorno G.100, su cui invito le relatrici ed il rappresentante del Governo a pronunziarsi.</seg>
               <seg xml:id="ParlaMint-IT_2015-03-10-LEG17-Sed-406.seg29">FILIPPIN, relatrice. Signor Presidente, esprimo parere contrario. FERRI, sottosegretario di Stato per la giustizia. Esprimo un parere conforme. PRESIDENTE. Senatrice Stefani, insiste per la votazione dell'ordine del giorno G100? STEFANI (LN-Aut). Sì, signor Presidente, e chiedo che la votazione venga effettuata a scrutinio simultaneo mediante procedimento elettronico. PRESIDENTE. Invito il senatore Segretario a verificare se la richiesta risulta appoggiata dal prescritto numero di senatori. (La richiesta risulta appoggiata).</seg>
            </u>
            <note type="speaker">STEFANI (LN-Aut)</note>
            <u ana="#regular" who="#StefaniErika" xml:id="ParlaMint-IT_2015-03-10-LEG17-Sed-406.u16">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg30">Signor Presidente, vorrei sollecitare i colleghi a leggere il testo, a prescindere del parere espresso dai relatori e dal Governo, su una tematica che credo possa assolutamente essere condivisa. Si tratta di una problematica che riguarda tutto il mondo dell'infanzia, connessa ai flussi migratori. Ci sono minori totalmente sradicati dal loro ambiente naturale, che versano in condizioni di estrema povertà, diventando quindi facilmente preda di situazioni in cui vengono violati i diritti fondamentali, dallo sfruttamento del lavoro minorile all'accattonaggio, dallo sfruttamento sessuale all'utilizzo a fini di criminalità. Purtroppo l'Italia, per la sua posizione geopolitica, è ad oggi continuamente esposta a questo tipo di fenomeno migratorio. Ci troviamo ora di fronte ad una realtà che riguarda tutti i minori non accompagnati che, nel nostro Paese, sono numerosissimi. Dobbiamo cercare di evitare un approccio di tipo buonista ed essere, invece, capaci di assumerci delle responsabilità nei confronti del principio fondamentale della tutela dell'infanzia. Secondo i dati forniti dal Ministero dell'interno, dal gennaio del 2014 i minori entrati in Italia sono stati 6.722, di cui 4.598 non accompagnati. Il quinto rapporto ANCI 2011-2012 sui minori stranieri non accompagnati rileva che il problema sta assumendo dimensioni emergenziali. Pertanto, il Gruppo della Lega Nord voterà ovviamente a favore dell'ordine del giorno G100, sollecitando i colleghi a leggere correttamente il suo contenuto. Ciò che chiediamo è estremamente semplice, per certi versi, e proprio per questa semplicità ci sorprende che non sia stato adottato dal Governo. Vogliamo che il Governo promuova dei progetti di aiuto effettivo per le popolazioni del Sud del mondo, volti in primo luogo alla presa in carico dei minori e, in secondo luogo, ad adottare una politica di intervento comune, per contrastare i flussi migratori verso il nostro Paese, con particolare riguardo alla posizione dei minori stranieri non accompagnati.</seg>
               <kinesic type="applause">
                  <desc>Applausi dal Gruppo LN-Aut.</desc>
               </kinesic>
            </u>
         </div>
         <div type="debateSection">
            <head>Saluto ad una rappresentanza di studenti</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u17">
               <seg xml:id="ParlaMint-IT_2015-03-10-LEG17-Sed-406.seg31">Salutiamo gli alunni e gli insegnanti del Liceo scientifico "Giulietta Banzi Bazoli" di Lecce, che stanno assistendo ai nostri lavori.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <note>e</note>
            <note>Ripresa della discussione dei disegni di legge nn. 1552</note>
            <note type="time">17,05</note>
            <note type="link">http://www.senato.it/leg/17/BGT/Schede/Ddliter/44621.htm</note>
            <note>Ripresa della discussione dei disegni di legge nn. 572</note>
            <note type="time">17,05</note>
            <note type="link">http://www.senato.it/leg/17/BGT/Schede/Ddliter/40628.htm</note>
            <note type="time">(ore 17,05)</note>
            <note type="speaker">MALAN (FI-PdL XVII)</note>
            <u ana="#regular" who="#MalanLucio" xml:id="ParlaMint-IT_2015-03-10-LEG17-Sed-406.u18">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg32">Signor Presidente, intervengo per dichiarare il voto favorevole all'ordine del giorno G100, sul quale non ho capito - forse mi è sfuggito - per quale ragione sia stato espresso un parere contrario. Mi riesce, infatti, difficile trovare qualcosa, in questo ordine del giorno, che non dovrebbe essere condiviso da tutti. Il fatto di occuparsi di istituire un fondo per l'accoglienza dei minori stranieri non accompagnati dovrebbe andare d'accordo con le buone intenzioni che sono alla base dell'idea di approvare la Convenzione in esame. Il fatto che questo fondo non debba gravare sui Comuni mi sembra che dovrebbe interessare tutti. I Comuni si trovano ad essere vittime di decisioni delle quali non hanno alcuna voce in capitolo (né l'amministrazione del Comune, né tanto meno la popolazione di quel Comune). Può accadere infatti che, da un giorno all'altro, il prefetto li chiami per dire loro che devono prendere in carico una, dieci, cinquanta persone e, nel caso specifico, parliamo di minori (l'ordine del giorno si limita a parlare di minori). Ma questa è un'ulteriore difficoltà cui i Comuni devono fare fronte, rispetto a situazioni nelle quali non hanno alcuna voce in capitolo e neanche alcuna responsabilità, neppure indiretta. Non si tratta, infatti, di prendersi cura di minori in stato di abbandono di quel Comune, ma di minori che arrivano da chissà dove e che qualcuno, a livello governativo, decide che devono andare in quella realtà. Quindi, non riesco francamente a capire la ragione per la quale dire di no a questo. Forse è perché si chiede il contrasto ai flussi migratori verso il nostro Paese, intendendo evidentemente i flussi migratori illegali. A qualcuno sfugge che testimonianze sempre più numerose ci dicono che le persone che arrivano direttamente sulle nostre coste (in casi sempre più rari) o che vengono raccolte in qualche modo da navi, che adesso sappiamo essere militari, all'epoca con l'operazione Mare nostrum e adesso con l'operazione Triton, non sono loro a volere ciò. Abbiamo notizie di persone che vengono fatte imbarcare a forza, sotto la minaccia delle armi, e questo è uno strumento sia di aggressione al nostro Paese, sia di arricchimento da parte dei criminali che gestiscono questo orrendo traffico, che è tranquillamente equiparabile al traffico degli schiavi che attraversava l'Atlantico fino al 1800. Francamente spero che ci sia un ripensamento su questo ordine del giorno e anche sul provvedimento in generale, perché è vero che non ci sono le norme di adattamento al diritto interno, ma intanto lo ratifichiamo. Facciamo questo passo e, una volta ratificato, ci si verrà a dire che non si possono non adattare le norme del diritto interno ad un istituto che - lo ripeto - è stato abolito in alcuni Paesi islamici, mentre in altri se ne studia l'abolizione. Credo che una leggerezza di questo genere sia ingiustificabile e non capisco neanche perché dobbiamo a tutti i costi andare avanti oggi, come un rullo compressore: non conta valutare le ragioni, non conta prevenire le orribili conseguenze di cui ha parlato anche un membro del Governo, perché l'importante è approvare il provvedimento, anche se non si sa cosa esso contenga. Spero che, nel frattempo, almeno questo ordine del giorno venga approvato.</seg>
            </u>
            <note type="speaker">GIOVANARDI (AP (NCD-UDC))</note>
            <u ana="#regular" who="#GiovanardiCarlo" xml:id="ParlaMint-IT_2015-03-10-LEG17-Sed-406.u19">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg33">Signor Presidente, molto semplicemente ci sono degli ordini del giorno che vengono presentati evidentemente per raccogliere il massimo consenso dell'Assemblea e per dare un contributo in positivo. Ci sono, invece, ordini del giorno - come quello che stiamo per votare - che evidentemente usano critiche molto accese nei confronti del Governo e della politica governativa per quanto riguarda l'immigrazione, quindi, per evidenti ragioni, non possono avere il voto favorevole dei Gruppi della maggioranza.</seg>
               <kinesic type="applause">
                  <desc>Applausi delle relatrici Fattorini e Filippin.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u20">
               <seg xml:id="ParlaMint-IT_2015-03-10-LEG17-Sed-406.seg34">Indìco la votazione nominale con scrutinio simultaneo dell'ordine del giorno G100, presentato dalla senatrice Stefani e da altri senatori. (Segue la votazione). Il Senato non approva. (v. Allegato B). Comunico che sono pervenuti alla Presidenza - e sono in distribuzione - i pareri espressi dalla 1ᵃ e dalla 5ᵃ Commissione permanente sul disegno di legge in esame e sugli emendamenti, che verranno pubblicati in allegato al Resoconto della seduta odierna.</seg>
            </u>
            <note>Passiamo all'esame degli articoli del disegno di legge n. 1552, nel testo proposto dalle Commissioni riunite.</note>
            <note type="articlesExam">ESAME DEGLI ARTICOLI</note>
            <note>Passiamo alla votazione dell'articolo 1. GAETTI</note>
            <note>(M5S)</note>
            <note>Chiediamo che la votazione venga effettuata a scrutinio simultaneo mediante procedimento elettronico. PRESIDENTE. Invito il senatore Segretario a verificare se la richiesta risulta appoggiata dal prescritto numero di senatori.</note>
            <note>(La richiesta risulta appoggiata)</note>
            <note>.</note>
            <note type="speaker">MALAN (FI-PdL XVII)</note>
            <u ana="#regular" who="#MalanLucio" xml:id="ParlaMint-IT_2015-03-10-LEG17-Sed-406.u21">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg35">Signor Presidente, intervengo per dichiarare il voto contrario a questo articolo, che autorizza il Presidente della Repubblica a ratificare questa Convenzione. Tale Convenzione - lo ripeto - accetta l'introduzione dell'istituto islamico della kafala nell'ordinamento degli Stati che la ratificano. È vero che noi oggi non stiamo introducendo norme che modificano il nostro ordinamento in modo da recepirlo, ma intanto stiamo ratificando la Convenzione. Pertanto, se non vogliamo fare una cosa assai poco seria, ossia ratificare la Convenzione con l'intenzione, poi, di non applicarla, credo che dovremmo ragionare un po' più approfonditamente. Nel frattempo, si fa un passo avanti verso questo istituto. Provo a dire qualcosa di più su questo istituto, che parte dal presupposto coranico che un bambino non possa essere adottato. I figli sono solo ed esclusivamente quelli che sono generati da un rapporto sessuale lecito (mi chiedo se si intenda, poi, anche recepire questo aspetto di questa concezione, che potrebbe anche rappresentare un primo passo, anche se conto che ciò non avvenga, perché dall'altra parte si va in direzioni estremamente opposte). Di conseguenza, non ci può essere una vera e propria adozione: il bambino di cui una famiglia, composta da uno o due genitori, si prende cura non è adottato, non entra a far parte della famiglia, con una serie di conseguenze. I bambini che dovessero venire in Italia a seguito di questo istituto non sarebbero membri della famiglia che se ne prende cura, dunque non avrebbero alcun titolo, poi, per avere la cittadinanza italiana, perché si tratterebbe sostanzialmente di una procedura simile all'affidamento. Questi minori, pertanto, si verrebbero a trovare in una situazione estremamente anomala e di estrema debolezza. Ci ricordiamo o non ci ricordiamo del fatto che molto sfruttamento della prostituzione nel nostro Paese avviene sfruttando la situazione di debolezza sociale e legale di persone, generalmente donne, che vengono portate in Italia dove, poi, qualcuno - ma violando la legge - si impadronisce del loro passaporto e le sfrutta? In questo caso, addirittura, si determina una situazione per la quale siamo noi a dare in mano ad altri il passaporto di questi minorenni: ci saranno dei minorenni che verranno nel nostro Paese, soggetti all'autorità della loro famiglia (che spesso avrà un'interpretazione della disciplina familiare piuttosto rigida o un tantino diversa da quella che noi abbiamo generalmente), la cui sorte sarà nelle mani, a tutti gli effetti e legalmente, di persone che non sono i genitori. Aggiungo un dettaglio: poiché questi bambini non sono membri della famiglia che se ne prende cura, non c'è alcuna proibizione ad avere rapporti sessuali con queste persone: non essendo membri delle famiglia, infatti, non è incesto. Per cui, noi crediamo che si tratti di un'adozione, quando invece si tratta di una specie di affidamento con la possibilità di fare qualsiasi cosa. Se il Comitato per l'Islam italiano ha parlato del pericolo delle spose bambine - e ripeto, non si tratta di un comitato formato da chissà quali estremisti anti islamici, ma da esponenti delle comunità islamiche - ci sarà una ragione. Ci sono continue e numerosissime testimonianze su ciò che avviene in alcuni Paesi, in particolare in Qatar e negli Emirati Arabi Uniti. C'è un documento, che si trova facilmente su Internet, che parla degli abusi cui sono sottoposte le domestiche portate in quel Paese attraverso questo istituto. L'unica accortezza che l'introduzione, attraverso questa Convenzione di questo istituto in Italia rispetto a quanto avviene in quei Paesi è che lì si può fare questo che di fatto è un contratto anche con dei maggiorenni, mentre qui si potrebbe fare solo con i minorenni (e direi che questo ci inquieta molto). Ci sono molte persone del tutto benintenzionate che vogliono introdurre in Italia questo ordinamento, e ci sono già delle domande di molte persone residenti in Italia (alcuni sono cittadini e altri no), che hanno chiesto di poter portare in Italia, in nome di questo istituto, dei bambini. Queste persone si appelleranno immediatamente al fatto che noi oggi ratifichiamo questa Convenzione e ci sarà probabilmente qualche giudice che darà loro ragione. Peccato che né noi né il giudice che finirà per dare lo loro ragione possiamo sapere quali sono le reali intenzioni. Vi invito ad andare a leggere le testimonianze agghiaccianti che abbiamo: una per tutte, che riguarda gli Emirati Arabi Uniti, si intitola «Io ti ho comprata», che è la frase che viene ripetuta nei confronti delle ragazze che si ribellano ai tanti soprusi e abusi cui sono sottoposte. Proprio perché ci sono delle persone benintenzionate, queste saranno portate avanti, e accanto, o addirittura forse un passo avanti alle persone benintenzionate, ci saranno quelle che hanno ben altre intenzioni. Francamente non vedo la fretta di procedere all'approvazione di questo provvedimento oggi. Eppure non mancano i provvedimenti alla nostra attenzione: ce ne sono tantissimi e sebbene il mio parere sul complesso di questi provvedimenti è tutt'altro che positivo comunque ci sono. Invece si vuole andare avanti con questo. Francamente credo che dovremmo rifletterci e chiedo a ciascuno di noi di farlo, perché importare in Italia lavoro minorile con un contratto capestro e correre il pericolo delle spose bambine direi che non corrisponde al nostro dovere di parlamentari.</seg>
               <kinesic type="applause">
                  <desc>Applausi dal Gruppo FI-PdL XVII.</desc>
               </kinesic>
            </u>
            <note type="speaker">CANDIANI (LN-Aut)</note>
            <u ana="#regular" who="#CandianiStefano" xml:id="ParlaMint-IT_2015-03-10-LEG17-Sed-406.u22">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg36">Signor Presidente, il Gruppo Lega Nord su questo articolo e sul provvedimento ha le idee molte chiare. Forse qualcuno però non si è accorto che questa ratifica è "appesa", chiusa nei cassetti del Senato dal 1996, e siamo peraltro in prima lettura. Verrebbe da domandarsi allora: come mai tutti i Governi che si sono susseguiti nel tempo non hanno mai preso in esame tale ratifica? Come mai si arriva così, in maniera fulminea, molto veloce, durante questa legislatura e con questo Governo, alla ratifica? Noi crediamo, signor Presidente, che un'infezione inizi da un piccolo punto e poi dilaghi in tutto il corpo. Quello a cui stiamo assistendo non è nient'altro che un meccanismo per inserire nel nostro sistema giuridico degli elementi che culturalmente non ci appartengono, ma che gradatamente ne possono modificare la stessa natura, snaturandolo. Specifico meglio il punto cercando di essere più chiaro. Quando si fa riferimento a un'istituzione del diritto islamico come la kafala, che viene richiamata esplicitamente in questo provvedimento e i cui riferimenti saranno inseriti, se approvati, nel nostro ordinamento giuridico, si abiura non a un decennio, non a un secolo, ma a secoli di cultura giuridica e, ancora di più, a secoli di cultura che ci hanno reso oggi una civiltà libera, democratica, rispettosa dei diritti degli altri, di cui non siamo più consapevoli. Noi siamo invece consapevoli che oggi debba essere detto di no a questa ratifica, perché nel dimostrarci disponibili a modificare le nostre regole a vantaggio - diciamolo pure - di sistemi che nulla hanno a che fare con il nostro e che anzi, quando si esprimono, sono contrari alle nostre leggi e alle nostre regole di convivenza (penso al mondo femminile o a quello legato come in questo caso ai minori), se si dovesse dar seguito a ciò, in futuro fin dove si potrebbe arrivare, signor Sottosegretario? Da noi, l'istituto dell'adozione ha radici profonde e pertiene alla stessa Costituzione e alla stessa formula della famiglia; se dovessimo adottare questo provvedimento, sarebbero inseriti nel nostro ordinamento elementi che nulla hanno a che fare con una storia millenaria, ma che addirittura potrebbero mettere in soggezione o addirittura discriminare i minori nei loro diritti. Signor Presidente, noi a questo siamo contrari, non siamo per nulla d'accordo e diciamo al resto del Senato di meditare, perché se anche i Governi che hanno preceduto questo Esecutivo non hanno provveduto alla ratifica e invece oggi, semplicemente perché bisogna mettere all'ordine del giorno del Senato qualcosa per riempire il vuoto dell'Aula, si arriverà a questa approvazione, il Governo avrà una responsabilità fortissima e voi con il vostro voto ancora di più: quella di aver snaturato gli stessi principi che stanno alla base delle adozioni, che per noi sono un valore aggiunto all'interno di una famiglia e che invece rischiano di diventare una mina all'interno del sistema giuridico che impianta la nostra cultura.</seg>
               <kinesic type="applause">
                  <desc>Applausi dal Gruppo LN-Aut.</desc>
               </kinesic>
            </u>
            <note type="speaker">GIOVANARDI (AP (NCD-UDC))</note>
            <u ana="#regular" who="#GiovanardiCarlo" xml:id="ParlaMint-IT_2015-03-10-LEG17-Sed-406.u23">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg37">Signor Presidente, il momento parlamentare che stiamo vivendo non è facile, perché vengono portate delle obiezioni, come quella del collega Malan, provenienti direttamente da enti che hanno un contatto con il Governo e che hanno sottolineato in documenti ufficiali una serie di criticità che, per la verità, in sede di discussione generale non avevo presenti. Mi sembra però che in qualche modo siano sottostanti ad altri aspetti dell'introduzione della kafala nel nostro ordinamento per quanto riguarda i rapporti che potrebbero istituirsi tra le famiglie affidatarie e gli affidati nel momento dell'adozione; è stato citato il fenomeno delle spose bambine le quali, non sussistendo alcun rapporto di parentela con le famiglie affidatarie, potrebbero essere merce di un meccanismo infernale che gioca a loro sfavore. Le obiezioni che sono state portate sono molto serie. Richiamo anche l'attenzione del Governo circa l'allarme contenuto in un documento citato dal senatore Malan e proveniente da un organismo governativo, o comunque che svolge a Palazzo Chigi una funzione consultiva con le comunità musulmane, da cui derivano segnalazioni sui rischi che corriamo nell'introdurre questo istituto nel nostro ordinamento. Pertanto, o quanto detto dal collega Malan non corrisponde a verità o, se lo è, naturalmente apre una serie di problemi, come quelli che avevamo introdotto nella discussione generale in merito ad altri aspetti; mi riferisco al problema della libertà religiosa, e all'obbligo della conversione all'Islam per le coppie affidatarie, pena la mancata consegna del bambino, con tutto ciò che ne consegue. A questo proposito, sempre per via della dialettica e della giusta evoluzione che deve esserci in Parlamento, noi avevamo trasformato l'emendamento 3.103 nell'ordine del giorno G3.103 a garanzia sostanzialmente di un impegno del Governo a considerare, quando si arriverà (e tornerò tra un attimo su questo punto assolutamente importante in questo contesto) a introdurre e a rendere operativa la kafala nel nostro ordinamento in ogni caso contrari all'ordine pubblico i provvedimenti di assistenza legale tramite kafala o istituto analogo che risultino in contrasto con i principi di cui all'articolo 19 della nostra Costituzione. Non c'è solo un problema di ordine pubblico, ma c'è anche un problema specifico di libertà religiosa che la kafala, nell'ottica dei Paesi che la praticano, disconosce, obbligando anzi a una conversione coatta se si vuole l'affidamento di un bambino. Richiamo dunque le relatrici, e desidero dal Governo adesso una risposta su questo ordine del giorno. Noi stiamo per votare l'articolo 1, che è quello fondamentale, ma vorrei una spiegazione anche su un'altra criticità relativa all'articolo 2, e la chiedo in sede di dichiarazione di voto. Il principio è che noi abbiamo "asciugato" tutto e ci accingiamo a votare tre articoli che, semplicemente, introducono la kafala nel nostro ordinamento. Ma le modalità con le quali la kafala verrà poi gestita saranno demandate a un ulteriore e successivo disegno di legge, che stabilirà il come, il dove, il quando e la eventuale conformità o meno al nostro ordinamento. L'articolo 2 di questo disegno di legge di ratifica, però, recita: «Piena ed intera esecuzione è data alla Convenzione, a decorrere dalla data della sua entrata in vigore, in conformità a quanto disposto dall'articolo 61, paragrafo 2, lettera a), della medesima». Quindi, quel disegno di legge futuro arriverà nel momento in cui il Capo dello Stato avrà firmato la ratifica della Convenzione e questa sarà esecutiva nel nostro Paese. Allora, ciò di cui parlava il collega Malan diventerà un diritto individuale, per chi vuole avere in affidamento un bambino, al fine di ottenerlo, dal momento che la Convenzione diventa già operativa nel nostro territorio. Le cautele del disegno di legge, infatti, che avrebbero dovuto rassicurarci (ma noi abbiamo effettuato uno stralcio per le complicazioni che ne derivavano), viceversa, mi rassicurano poco. Leggo infatti che la Convenzione entra in vigore, che la kafala entra a far parte del nostro ordinamento, nonostante tutte le perplessità che abbiamo espresso, e che solo successivamente, con un disegno di legge, potremmo porre riparo o porre dei limiti in conformità della nostra Costituzione. Chiedo innanzitutto al Governo di esprimersi sul mio ordine del giorno di tutela della libertà religiosa. E prima di votare l'articolo 1, dal momento che un Gruppo si assume delle responsabilità quando deve votare il recepimento, chiedo come si concili l'articolo 2 (cioè la piena ed intera esecuzione data alla Convenzione) con il fatto che approveremo una legge che la regolamenta solo successivamente, quando è già pienamente in vigore nel nostro Paese. Quindi, prima di votare l'articolo 1, visto che siamo in Parlamento per questo motivo, vorremmo dei chiarimenti su aspetti emersi solo oggi in sede di discussione, ma che mi sembrano molto rilevanti rispetto al passo che il Parlamento si accinge a fare. Ricordo poi che c'è anche la Camera dei deputati e, quindi, vi è un ulteriore passaggio parlamentare nel quale tali questioni potranno ulteriormente approfondite, relativamente agli aspetti che resteranno aperti. L'impressione, però, in questo momento, è che di questioni aperte ne rimangano troppe e che siano eccessive rispetto alle responsabilità che dovremmo assumerci.</seg>
            </u>
            <note type="speaker">FILIPPIN</note>
            <note type="role">relatrice</note>
            <u ana="#regular" who="#FilippinRosanna" xml:id="ParlaMint-IT_2015-03-10-LEG17-Sed-406.u24">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg38">, relatrice. Signor Presidente, devo confessare che assisto con un certo smarrimento alla discussione di questo pomeriggio. È come se la discussione svoltasi nella seduta antimeridiana di giovedì scorso non vi fosse stata. Paradossalmente, sento gli stessi argomenti con cui le relatrici hanno proposto lo stralcio essere usati adesso contro la ratifica semplice. Delle due l'una, allora: o abbiamo sbagliato nel proporre lo stralcio, oppure, evidentemente, se abbiamo proposto lo stralcio, un motivo c'era. Il motivo era la difficoltà di adeguare l'istituzione della kafala al nostro sistema e al nostro ordinamento. Ma che cosa suggerisce, che cosa contiene la Convenzione di cui stiamo parlando? Chiedo scusa all'Aula, ma vi leggerò il testo dell'articolo 1 della Convenzione stessa. «La presente Convenzione si prefigge di determinare lo Stato le cui autorità sono competenti ad adottare misure volte alla protezione del minore o dei beni del minore; di determinare la legge applicabile da tali autorità nell'esercizio della loro competenza; di determinare la legge applicabile alla responsabilità genitoriale; di assicurare il riconoscimento e l'esecuzione delle misure di protezione in tutti gli Stati contraenti; di stabilire tra le autorità degli Stati contraenti la cooperazione necessaria alla realizzazione degli obiettivi della Convenzione» ovvero stabilire quale autorità e quale legge si applicano ad un minore che non si trova più nello Stato di residenza abituale. Tutto qui. Il problema della kafala, vale a dire dell'istituto giuridico che deve essere applicato al minore che dovesse entrare nel territorio italiano, è sì denso di problemi, ma è per questo che rispetto alla Camera ne abbiamo proposto all'Aula lo stralcio proprio al fine di valutare quali istituti del diritto italiano è meglio applicare per assicurare il pieno rispetto di tutti i principi costituzionali che qui, in Italia, non si toccano per nessuno, uomo, donna o bambino.</seg>
               <kinesic type="applause">
                  <desc>Applausi dal Gruppo PD.</desc>
               </kinesic>
            </u>
            <note type="speaker">MATTESINI (PD)</note>
            <u ana="#regular" who="#MattesiniDonella" xml:id="ParlaMint-IT_2015-03-10-LEG17-Sed-406.u25">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg39">Signor Presidente, intervengo solo per ricordare che il 20 novembre è la giornata internazionale dei diritti dei bambini. Sembra che oggi scopriamo la kafala, quando in realtà questo tema è già inserito nel nostro ordinamento perché la data del 20 novembre corrisponde all'approvazione della Convenzione sui diritti del fanciullo, firmata a New York il 20 novembre del 1989, che all'articolo 20 recita: «Ogni fanciullo, il quale è temporaneamente o definitivamente privato del suo ambiente familiare oppure non può essere lasciato in tale ambiente nel suo interesse, ha diritto ad una protezione e ad aiuti speciali dello Stato». «Tale protezione sostitutiva può in particolare concretizzarsi per mezzo dell'affidamento familiare, della kafala di diritto islamico, dell'adozione o, in caso di necessità, del collocamento in adeguati istituti per l'infanzia». Di cosa parliamo? Sono anni che si interviene su questo punto, non ultima la Corte di cassazione. Non facciamo finta che il tempo non sia passato, perché noi già ci stiamo facendo i conti. Ha ragione la relatrice quando afferma che proprio per serietà, per rigore, per rendere adattabile e conforme alle norme italiane questo istituto ci siamo presi un tempo di serietà in questo Parlamento, soprattutto nei confronti dei bambini.</seg>
               <kinesic type="applause">
                  <desc>Applausi delle senatrici De Biasi e Granaiola</desc>
               </kinesic>
               <seg xml:id="ParlaMint-IT_2015-03-10-LEG17-Sed-406.seg40">PRESIDENTE. Ha chiesto di intervenire il rappresentante del Governo.</seg>
            </u>
            <note type="speaker">FERRI</note>
            <note type="role">sottosegretario di Stato per la giustizia</note>
            <u ana="#guest" who="#FerriCosimoMaria" xml:id="ParlaMint-IT_2015-03-10-LEG17-Sed-406.u26">
               <seg xml:id="ParlaMint-IT_2015-03-10-LEG17-Sed-406.seg41">Signor Presidente, vorrei aggiungere poche cose a quanto detto, meglio di me, dalla relatrice Filippin, anche per tranquillizzare il senatore Giovanardi su una questione. La Convenzione introduce, quale principio generale, quello del riconoscimento automatico delle misure di protezione adottate dall'autorità di uno Stato contraente, ma il principio dell'immediato riconoscimento delle decisioni emesse da altro Stato contraente prevede alcune eccezioni. E proprio l'articolo 33 della Convenzione ha previsto che nei casi di affidamento, ovvero di assistenza legale tramite kafala, il principio dell'automatico riconoscimento della misura di protezione non possa operare essendo necessario un vaglio preliminare da parte dell'autorità centrale o di un'altra autorità competente dello Stato nel quale il minore dovrà essere collocato. In questa ipotesi l'autorità competente ad adottare la misura, che nella maggior parte dei casi sarà quella del luogo di residenza del minore, quando il minore dovrà essere collocato tramite l'istituto dell'affidamento familiare della kafala in uno Stato contraente diverso da quello che ha adottato la misura, dovrà consultare preventivamente l'autorità centrale dello Stato ricevente il minore, comunicando un rapporto sul minore o sui motivi del collocamento. L'autorità centrale ricevente dovrà approvare il collocamento all'assistenza tenuto conto del superiore interesse del minore e, solo dopo che sia avvenuta l'approvazione di affidamento di kafala emessa dallo Stato competente, potrà essere riconosciuta ed eseguita nello Stato ricevente. Questi sono stati i motivi che hanno spinto la Camera a inserire nel testo le norme di adeguamento. Come diceva la senatrice Filippin, abbiamo dato priorità alla ratifica "secca", proprio per evitare discussioni su istituti che non automaticamente possono essere riconosciuti nel nostro ordinamento interno e che, quindi, richiedevano un maggior approfondimento dal punto di vista giuridico. Nel nostro ordinamento, per esempio, non vi è un'automaticità sull'istituto della kafala. Le stesse sezione unite della Corte di cassazione lo hanno definito una sorta d'affidamento, ma non può essere un affidamento tout court. Ne deriva che il riconoscimento dell'istituto non può far derivare nel nostro ordinamento effetti identici o analoghi a quelli dell'adozione, ma svolge piuttosto la funzione di «giustificare l'attività di cura materiale ed affettiva del minore, con esclusione di ogni vincolo di natura parentale o anche di sola rappresentanza legale». Queste non sono parole mie, ma delle sezioni unite della Corte di Cassazione che si è espressa sul punto nella sentenza n. 21108 del 16 settembre 2013. Questo è lo spirito. E noi, proprio tenendo conto delle difficoltà giuridiche di adattamento nel nostro ordinamento e di una materia che poteva creare un dibattito e delle vedute contrapposte dal punto di vista non solo giuridico, ma anche di impostazione e di sensibilità politica, abbiamo preso la decisione - il Governo ha assecondato quella delle relatrici - di ridurre tutto al minimo e di procedere a una ratifica "secca", proprio per non essere inadempienti di fronte alla Convenzione dell'Aja. Ho citato la Convenzione di New York sui diritti del fanciullo per far capire che già c'era stata una ratifica, che già erano sorti questi problemi. È vero che era datata - sono d'accordo con il presidente Sacconi quando dice che è cambiata la situazione e che sono passati tanti anni - ma non sono sorti problemi giuridici che potevano sorgere qualora anche allora ci fosse stata una normativa di adeguamento. Nel rispetto di tutti e delle diverse sensibilità politiche, il Governo ha adottato e seguito questa scelta delle relatrici. Non vedo sinceramente queste preoccupazioni. Per quanto riguarda l'ordine del giorno - anticipo - c'è massima disponibilità da parte del Governo, anche se mi sembra di aver già specificato che nessuno prenderà mai decisioni contrarie all'ordine pubblico e nell'ordine pubblico, secondo me, deve essere ricompresa anche la coartazione religiosa, come prima ho sottolineato.</seg>
            </u>
            <note type="speaker">CALIENDO (FI-PdL XVII)</note>
            <u ana="#regular" who="#CaliendoGiacomo" xml:id="ParlaMint-IT_2015-03-10-LEG17-Sed-406.u27">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg42">Signor rappresentante del Governo, pur avendo contribuito a scrivere questo articolo, le chiedo di fare una riflessione. Il Comitato per l'islam italiano della Presidenza del Consiglio dei ministri (e non l'opposizione o Forza Italia) ha riconosciuto «l'opportunità che - nella legge di recepimento della Convenzione dell'Aja del 19 ottobre 1996... - venga emanata una disciplina degli effetti della kafala » nell'ambito del diritto italiano. Tale disciplina, nel rispetto della peculiarità dell'istituto, dovrà assicurare la massima tutela del minore, specie quando sia in stato di abbandono e ne garantirà la permanenza in Italia» per la durata dell'affidamento, «in base alle medesime regole che disciplinano il diritto di permanenza dell'affidatario», eventualmente dopo un periodo di permesso. Per questa ragione, nonostante abbia scritto insieme alle relatrici e al Sottosegretario il testo dell'articolo, dico ancora una volta al signor Sottosegretario che voterò contro questo articolo, non perché sono contro di esso, ma perché occorrerebbe riflettere su quello che è stato scritto dal Comitato, che tutti ignoravamo. Credo sia un dovere, tanto più che si tratta di un Comitato della Presidenza del Consiglio dei Ministri che il Sottosegretario può benissimo interpellare e valutare quali siano le possibili correzioni.</seg>
            </u>
         </div>
         <div type="debateSection">
            <head>Saluto ad una rappresentanza di studenti</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u28">
               <seg xml:id="ParlaMint-IT_2015-03-10-LEG17-Sed-406.seg43">Colleghi, saluto gli studenti dell'Istituto di istruzione superiore statale «Carlo Emilio Gadda» di Langhirano, in provincia di Parma, che stanno assistendo ai nostri lavori.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <note>e</note>
            <note>Ripresa della discussione dei disegni di legge nn. 1552</note>
            <note type="time">17,42</note>
            <note type="link">http://www.senato.it/leg/17/BGT/Schede/Ddliter/44621.htm</note>
            <note>Ripresa della discussione dei disegni di legge nn. 572</note>
            <note type="time">17,42</note>
            <note type="link">http://www.senato.it/leg/17/BGT/Schede/Ddliter/40628.htm</note>
            <note type="time">(ore 17,42)</note>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u29">
               <seg xml:id="ParlaMint-IT_2015-03-10-LEG17-Sed-406.seg44">Indìco la votazione nominale con scrutinio simultaneo dell'articolo 1. (Segue la votazione). Il Senato approva. (v. Allegato B). Passiamo alla votazione dell'articolo 2. GAETTI (M5S). Chiediamo che la votazione venga effettuata a scrutinio simultaneo mediante procedimento elettronico. PRESIDENTE. Invito il senatore Segretario a verificare se la richiesta risulta appoggiata dal prescritto numero di senatori. (La richiesta risulta appoggiata).</seg>
            </u>
            <note type="speaker">MALAN (FI-PdL XVII)</note>
            <u ana="#regular" who="#MalanLucio" xml:id="ParlaMint-IT_2015-03-10-LEG17-Sed-406.u30">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg45">Signor Presidente, l'articolo 2 chiarisce parecchio su ciò che stiamo per approvare, infatti recita: «Piena ed intera esecuzione è data alla Convenzione a decorrere dalla data della sua entrata in vigore, in conformità a quanto disposto dall'articolo 61, paragrafo 2, lettera a), della medesima». La lettera a) del paragrafo 2 dell'articolo 61 stabilisce che l'entrata in vigore della Convenzione, per i Paesi che non l'hanno sottoscritta inizialmente, è il primo giorno del mese seguente ad un periodo di tre mesi a far tempo da quando viene ratificata. Vale a dire che oggi votiamo l'autorizzazione, che in pratica è una richiesta al Presidente della Repubblica di ratificare questa Convenzione. Poiché abbiamo apportato alcune modifiche, ci vorrà qualche settimana perché la Camera la approvi, verosimilmente, in un testo conforme; supponiamo che ciò avvenga ad aprile. Questo vuol dire che essa entrerà in vigore a partire dal 1° agosto di quest'anno; rileggo l'articolo che ci accingiamo a votare, spero, per respingerlo: «Piena ed intera esecuzione è data alla Convenzione». Un soggetto che dal 1° agosto in poi farà richiesta di vedere riconosciuto l'istituto del kafala - del quale ha già chiesto di avvalersi (e credo che sia anche questo ciò che abbia spinto ad andare verso l'approvazione del provvedimento in esame, e abbiamo testimonianze in tal senso) - potrà mostrare la legge che voi oggi state per votare. Pensate che non troverà un giudice di qualche ordinamento, magari amministrativo, che gli darà ragione di fronte ad un rifiuto da parte delle autorità competenti di riconoscere questo bambino? Ricordo che il Comitato italiano per l'Islam, composto da esponenti delle comunità islamiche, e non da chissà quale estremista anti-islamico, ci ha ammoniti sul pericolo di abusi. Ma lasciamo stare gli abusi. Al di fuori di essi, con questa Convenzione diamo vita ad una nuova figura giuridica: in Italia esistono l'affidamento e l'adozione. Il bello è che di questo ci occuperemo in sede di esame del provvedimento che seguirà immediatamente, sul quale si svolgeranno discussioni, perché ci sarà chi ritiene che non bisogna ulteriormente confondere i due piani e chi invece ritiene positivo avere una sorta di affidamento che in molti casi sfocia nell'adozione. Quale che sia l'esito di quella discussione, quale che sia l'opinione che abbiamo su quella discussione, noi qui stiamo introducendo una cosa nuova, che ha le caratteristiche dell'adozione per quanto riguarda la sua stabilità (poiché è permanente) ed ha le caratteristiche dell'affidamento per il fatto che non comporta l'ingresso dell'affidato nella famiglia alla quale è affidato; e tutto ciò è concesso soltanto alle famiglie islamiche (lo dice la parola stessa « kafala »). Dunque, potrebbe esserci un bambino di un qualche Paese a maggioranza musulmana (o anche non a maggioranza musulmana), per il quale una famiglia, che deve per forza essere di religione islamica, ha chiesto di avvalersi di questo istituto. Ma, se questo stesso bambino è oggetto di una richiesta da parte di una famiglia che non sia di religione musulmana, non ci si può avvalere di questo istituto, ma ci si deve obbligatoriamente avvalere degli istituti previsti dalla legge italiana. Non viene allora il lieve sospetto che qui abbiamo una violazione dell'articolo 3 della Costituzione, che prevede che tutti i cittadini siano uguali? Non viene questo lieve sospetto? Non viene il lieve sospetto che ci sia anche una coartazione della libertà religiosa? Non viene il lieve sospetto che dovremmo aspettare prima di votare una cosa sul cui pericolo siamo stati ammoniti da un organismo del Governo, peraltro mai smentito? Questo è il bello: non è venuto fuori alcun documento di nessun organismo paragonabile che ha detto che quelli del Comitato per l'Islam italiano del 2010 stavano sognando e che questi pericoli non ci sono. Questi pericoli invece non solo ci sono, ma sono riconosciuti in Paesi a stragrande maggioranza islamica, che applicano gran parte del diritto islamico. Il Bahrein - l'ho già detto, ma lo ripeto, forse qualcuno potrebbe pensare che non dovremmo essere più accomodanti del Bahrein nei confronti dell'introduzione di questi istituti - ha abolito questo istituto. In Arabia Saudita, nel Qatar e negli Emirati Arabi Uniti ci sono grandi discussioni, anche a livello delle autorità, che non sono precisamente un modello di libertarismo, di garanzia degli individui, di eguaglianza dei diritti degli uomini e delle donne o di tutela dei minori rispetto a matrimoni in età indecenti. Ebbene, in questi Paesi ci sono grandi discussioni perché le autorità stesse (parliamo dei Ministeri di questi Paesi) hanno osservato fenomeni in cui questo istituto viene usato per lo sfruttamento (anche sessuale) dei minori, oltre che dei maggiorenni, poiché in quei Paesi è possibile utilizzare l'istituto della kafala anche per i maggiorenni. Qui sarebbe solo per i minorenni; non mi sembra che la cosa migliori molto e non capisco questa ostinazione nel voler andare avanti. Io apprezzo molto quello che hanno fatto le relatrici: prima hanno detto che hanno sbagliato quando hanno chiesto lo stralcio; non hanno sbagliato, hanno fatto benissimo a chiedere lo stralcio. Lo stralcio riduce il danno e - dicono - ci dovrebbe dare più tempo per pensare. Ma - ripeto - dal 1º agosto qualcuno, che magari già da anni ha fatto richiesta di poter portare (con le migliori intenzioni) un bambino o una bambina in Italia con lo strumento della kafala, andrà da qualcun'altro a reclamare il suo diritto sulla base di questo articolo 2, dicendo che qui c'è scritto che la Convenzione ha piena ed intera esecuzione. Non c'è scritto che poi vedremo il da farsi, né che si rimanda tutto al recepimento nell'ordinamento interno. Quanto al fatto che si prevede che comunque l'applicazione di questa norma non possa comportare pericoli per l'ordine pubblico, mi chiedo se lo sfruttamento di un minore sia forse una questione di ordine pubblico: purtroppo è fin troppo privato. Avverrà in casa e avverrà nel chiuso, nell'ambito di una cultura che spesso - come dire - tutela molto la privacy. Lo fa spesso: ci sono naturalmente anche in questo caso varie gradazioni. Dunque non ci sarà alcun problema di ordine pubblico e non lo verrà a sapere nessuno, tranne le vittime che ci potranno essere. Lo ripeto, ci saranno tante famiglie che lo vorranno fare con le migliori intenzioni, ma lo faranno attraverso un istituto che attualmente non concediamo a nessuno. Nessuna famiglia italiana oggi e nessuna famiglia italiana non islamica domani potrà avvalersi di questo istituto, che consente di prendere un bambino definitivamente con sé, senza farlo entrare nella famiglia, senza farlo entrare nell'asse ereditario, senza avere la proibizione di avere rapporti sessuali con questa persona e senza avere alcun altro effetto, se non quello di avere un affidamento permanente. Ebbene, ciò sarà invece reso possibile, contrariamente a ogni principio che vale per tutti gli altri cittadini italiani.</seg>
               <kinesic type="applause">
                  <desc>Applausi dal Gruppo FI-PdL XVII.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u31">
               <seg xml:id="ParlaMint-IT_2015-03-10-LEG17-Sed-406.seg46">Indìco la votazione nominale con scrutinio simultaneo dell'articolo 2. (Segue la votazione). Il Senato approva. (v. Allegato B). Passiamo all'esame dell'articolo 3, sul quale sono stati presentati emendamenti e ordini del giorno che invito i presentatori ad illustrare.</seg>
            </u>
            <note type="speaker">GIOVANARDI (AP (NCD-UDC))</note>
            <u ana="#regular" who="#GiovanardiCarlo" xml:id="ParlaMint-IT_2015-03-10-LEG17-Sed-406.u32">
               <seg xml:id="ParlaMint-IT_2015-03-10-LEG17-Sed-406.seg47">Signor Presidente, per le ragioni che ho detto poc'anzi consideriamo l'ordine del giorno G3.103 di straordinaria importanza, perché - in tal modo rispondo al collega Malan, condividendo le sue preoccupazioni - mi sembra di capire che dal punto di vista tecnico, all'articolo 2 del disegno di legge di ratifica, con cui si dà piena attuazione alla Convenzione, si contrappone il contenuto stesso della Convenzione, che prevede invece che per la sua applicabilità l'ordinamento interno sia adeguato attraverso tutta una serie di cautele. Ciò è esattamente quello che chiediamo noi, ovvero che la Convenzione possa cominciare a produrre i suoi effetti in Italia solo quando una legge approvata dal Parlamento avrà chiarito gli aspetti sottolineati dal senatore Malan. Evidenziare tali aspetti è assolutamente giusto, perché tale esigenza arriva dalla comunità islamica, che lancia l'allarme rispetto ai pericoli sottesi a un'interpretazione distorta e malvagia di tale strumento. Per noi è fondamentale, perché riguarda gli articoli 3 e 19 della Costituzione, sottolineare la necessità della garanzia che venga superato il principio per cui una coppia italiana, di religione ebraica o cattolica o senza alcuna religione, non possa avere un minore in affido attraverso la kafala quando magari i nostri enti andranno nei Paesi islamici per ottenere un bambino in affidamento. Ciò potrà essere fatto invece soltanto da una coppia musulmana oppure, se una coppia italiana non religiosa, o di fede cattolica o ebraica vorrà farlo, dovrà cambiare religione e convertirsi all'Islam: è infatti questo che prevede la kafala. Dunque questo ordine del giorno per noi è discriminante, perché garantisce che il Parlamento e il Governo si rendano conto di tale problematica costituzionalmente rilevante e si impegnino fin da oggi a dare ad essa una risposta positiva.</seg>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u33">
               <seg xml:id="ParlaMint-IT_2015-03-10-LEG17-Sed-406.seg48">I restanti emendamenti e ordini del giorno si intendono illustrati.</seg>
               <seg xml:id="ParlaMint-IT_2015-03-10-LEG17-Sed-406.seg49">Invito le relatrici ed il rappresentante del Governo a pronunziarsi sugli emendamenti e sugli ordini del giorno in esame.</seg>
            </u>
            <note type="speaker">FILIPPIN</note>
            <note type="role">relatrice</note>
            <u ana="#regular" who="#FilippinRosanna" xml:id="ParlaMint-IT_2015-03-10-LEG17-Sed-406.u34">
               <seg xml:id="ParlaMint-IT_2015-03-10-LEG17-Sed-406.seg50">Sull'emendamento 3.100 invito al ritiro, altrimenti il parere è contrario. Per quanto riguarda l'emendamento 3.101, il parere è favorevole a condizione che il testo venga riformulato come segue: «Art. 3. - 1. Ai fini della presente legge si intende per Autorità Centrale italiana la Presidenza del Consiglio dei Ministri». In questo modo, come relatrici, riteniamo di modificare l'individuazione dell'Autorità centrale di cui parla la Convenzione oggi in ratifica, attribuendola all'istituzione più rappresentativa in Italia e quindi anche quella più adeguata a regolamentare i rapporti con degli Stati esteri ai fini della applicazione della Convenzione medesima. Di conseguenza, naturalmente chiedo al senatore Micheloni se accetti la nostra proposta di riformulazione.</seg>
               <seg xml:id="ParlaMint-IT_2015-03-10-LEG17-Sed-406.seg51">Esprimo quindi parere contrario sull'emendamento 3.102. Sull'emendamento 3.103, presentato dal senatore Giovanardi e trasformato nell'ordine del giorno G3.103, si esprimerà la relatrice Fattorini. Esprimo infine parere contrario sugli emendamenti 3.104 e 3.105.</seg>
               <seg xml:id="ParlaMint-IT_2015-03-10-LEG17-Sed-406.seg52">L'ordine del giorno G3.100, presentato dal senatore Di Biagio, in buona sostanza richiama la necessità di arrivare rapidamente alle norme di adeguamento interno ed è condivisibile; chiediamo però al senatore Di Biagio di accettare la seguente riformulazione del dispositivo: «impegna il Governo a valutare l'opportunità di supportare l'approfondimento e la trattazione dei punti "stralciati" in sede referente dal provvedimento in titolo, con particolare riferimento alla disciplina connessa all'istituto della kafala, al fine di dare piena e coerente attuazione alla Convenzione».</seg>
            </u>
            <note type="speaker">FATTORINI</note>
            <note type="role">relatrice</note>
            <u ana="#regular" who="#FattoriniEmma" xml:id="ParlaMint-IT_2015-03-10-LEG17-Sed-406.u35">
               <seg xml:id="ParlaMint-IT_2015-03-10-LEG17-Sed-406.seg53">Signor Presidente, propongo la seguente riformulazione dell'ordine del giorno G3.103, presentato dal senatore Giovanardi: «Il Senato impegna il Governo a valutare la compatibilità dei provvedimenti di assistenza legale tramite kafala o istituto analogo con i principi del nostro ordinamento e con i nostri principi costituzionali». In questo modo si comprendono la libertà religiosa cui si riferiva la precedente formulazione, la difesa dallo sfruttamento minorile sul piano lavorativo, dallo sfruttamento sessuale e tutte le argomentazioni che a nostro parere sono già molto tutelate nel ragionamento che abbiamo fatto fino ad ora, ma che con questo ordine del giorno potrebbero essere ulteriormente garantite.</seg>
            </u>
            <note type="speaker">FERRI</note>
            <note type="role">sottosegretario di Stato per la giustizia</note>
            <u ana="#guest" who="#FerriCosimoMaria" xml:id="ParlaMint-IT_2015-03-10-LEG17-Sed-406.u36">
               <seg xml:id="ParlaMint-IT_2015-03-10-LEG17-Sed-406.seg54">Esprimo parere conforme a quello delle relatrici. Anche le riformulazioni proposte sono corrette per il Governo e quindi anche su di esse il parere è favorevole.</seg>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u37">
               <seg xml:id="ParlaMint-IT_2015-03-10-LEG17-Sed-406.seg55">Senatrice Mattesini, accoglie l'invito a ritirare l'emendamento 3.100? MATTESINI (PD). Lo ritiro, signor Presidente. PRESIDENTE. Senatore Micheloni, accoglie la proposta di riformulazione dell'emendamento 3.101? MICHELONI (PD). Sì, signor Presidente. PRESIDENTE. Passiamo dunque alla votazione dell'emendamento 3.101 (testo 2).</seg>
            </u>
            <note type="speaker">CAPPELLETTI (M5S)</note>
            <u ana="#regular" who="#CappellettiEnrico" xml:id="ParlaMint-IT_2015-03-10-LEG17-Sed-406.u38">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg56">Signor Presidente, poiché non abbiamo ben compreso la riformulazione proposta, chiediamo che sia ripetuta. PRESIDENTE. Invito la relatrice a dare nuovamente lettura della riformulazione.</seg>
            </u>
            <note type="speaker">FILIPPIN</note>
            <note type="role">relatrice</note>
            <u ana="#regular" who="#FilippinRosanna" xml:id="ParlaMint-IT_2015-03-10-LEG17-Sed-406.u39">
               <seg xml:id="ParlaMint-IT_2015-03-10-LEG17-Sed-406.seg57">Rileggo la riformulazione: «(...) si intende per Autorità Centrale italiana la Presidenza del Consiglio dei Ministri». In Commissione era stato individuato il Ministero della giustizia, ma si ritiene più opportuno che si tratti della Presidenza del Consiglio.</seg>
            </u>
            <note type="speaker">GAETTI (M5S)</note>
            <u ana="#regular" who="#GaettiLuigi" xml:id="ParlaMint-IT_2015-03-10-LEG17-Sed-406.u40">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg58">Chiediamo che la votazione venga effettuata a scrutinio simultaneo mediante procedimento elettronico.</seg>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u41">
               <seg xml:id="ParlaMint-IT_2015-03-10-LEG17-Sed-406.seg59">Invito il senatore Segretario a verificare se la richiesta risulta appoggiata dal prescritto numero di senatori. (La richiesta risulta appoggiata). Indìco la votazione nominale con scrutinio simultaneo dell'emendamento 3.101 (testo 2), presentato dai senatori Micheloni e Mattesini, interamente sostitutivo dell'articolo. (Segue la votazione). Il Senato approva. (v. Allegato B). Restano pertanto preclusi i restanti emendamenti. Senatore Di Biagio, accoglie la riformulazione dell'ordine del giorno G3.100? DI BIAGIO (AP (NCD-UDC)). Sì. PRESIDENTE. Essendo stato accolto dal Governo, l'ordine del giorno G3.100 (testo 2) non verrà posto ai voti. Senatore Giovanardi, accoglie la proposta di riformulazione dell'ordine del giorno G3.103?</seg>
            </u>
            <note type="speaker">GIOVANARDI (AP (NCD-UDC))</note>
            <u ana="#regular" who="#GiovanardiCarlo" xml:id="ParlaMint-IT_2015-03-10-LEG17-Sed-406.u42">
               <seg xml:id="ParlaMint-IT_2015-03-10-LEG17-Sed-406.seg60">Signor Presidente, intervengo a titolo personale, perché mio era l'emendamento originario.</seg>
               <seg xml:id="ParlaMint-IT_2015-03-10-LEG17-Sed-406.seg61">Credo che abbiamo fatto - anche io personalmente - un grandissimo sforzo per segnalare le criticità, che le stesse relatrici hanno ammesso, presenti nell' iter di conversione nel nostro ordinamento di questa «strumentazione», tipica del diritto musulmano. La Presidenza del Consiglio - ho prodotto i documenti - per vent'anni ha segnalato, in documenti ufficiali, che la kafala è in contrasto diretto con i nostri principi costituzionali, soprattutto con la libertà religiosa. Infatti, è inammissibile che una coppia italiana venga costretta alla conversione religiosa per avere in affido un bambino. Ciò nonostante, abbiamo semplicemente presentato un ordine del giorno che invita il Governo, nel momento in cui si farà questa benedetta legge che dovrà fissare i confini di adeguamento del nostro ordinamento alla kafala, a tener presente il rispetto dell'articolo 19 della Costituzione. Infatti, è di questo che si parla. Le relatrici hanno soppresso il riferimento all'articolo 19. Ripeto: l'hanno tolto e, quindi, non posso votarlo. Personalmente, voterò anche contro il disegno di legge perché non viene accolta neanche una posizione che non costava nulla, ma che era solo una difesa di un principio costituzionale e della libertà di religione nel nostro Paese. Si trattava di non compiere un atto di debolezza e di sottomissione rispetto ad un diritto che è estraneo al nostro ordinamento e che lede principi fondamentali. Fin dalla discussione sull'articolo 1, ho chiesto al rappresentante del Governo come si sarebbe comportamento l'Esecutivo e mi sembrava di aver capito che fosse favorevole all'ordine del giorno che avevamo presentato (mi riferisco a quello sottoscritto da me e dai senatori D'Ascola, Albertini e Gasparri). Le relatrici lo hanno invece modificato in maniera per me inaccettabile e, quindi, pur dispiacendomi, evidentemente non posso condividere questa modifica all'ordine del giorno, che considero riduttiva. Per quanto mi riguarda, anche in sede di dichiarazione di voto, farò le mie valutazioni personali.</seg>
               <kinesic type="applause">
                  <desc>Applausi del senatore Carraro</desc>
               </kinesic>
               <seg xml:id="ParlaMint-IT_2015-03-10-LEG17-Sed-406.seg62">PRESIDENTE. Senatore Giovanardi, mantiene il suo ordine del giorno nel testo originario? GIOVANARDI (AP (NCD-UDC)). Sì. PRESIDENTE. Invito le relatrici ad esprimersi sull'ordine del giorno G3.103. FATTORINI, relatrice. Il parere è contrario.</seg>
            </u>
            <note type="speaker">VOLPI (LN-Aut)</note>
            <u ana="#regular" who="#VolpiRaffaele" xml:id="ParlaMint-IT_2015-03-10-LEG17-Sed-406.u43">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg63">Signor Presidente, non ho trovato il testo derivante dalla riformulazione, quindi il mio intervento non riguarderà ciò, ma l'ordine del giorno così come presentato dal collega Giovanardi, che noi voteremo.</seg>
               <vocal type="noise">
                  <desc>Brusio</desc>
               </vocal>
               <seg xml:id="ParlaMint-IT_2015-03-10-LEG17-Sed-406.seg64">Se ogni tanto il rappresentante del Governo ascoltasse, non sarebbe una cattiva cosa. Capita sempre con me, Sottosegretario.</seg>
               <seg xml:id="ParlaMint-IT_2015-03-10-LEG17-Sed-406.seg65">Se anche nella riformulazione - che non vedo e, quindi, rivolgo la domanda alle relatrici - vi fosse un richiamo alla Costituzione...</seg>
               <seg xml:id="ParlaMint-IT_2015-03-10-LEG17-Sed-406.seg66">FILIPPIN, relatrice. C'è! VOLPI (LN-Aut). Tranquilla, mi si consenta di fare un brevissimo ragionamento. Mi domando: se noi presentiamo un ordine del giorno, seppur riformulato con un richiamo alla Costituzione, è palese che hanno ragione coloro che hanno dei dubbi rispetto all'applicazione di questo provvedimento sulla kafala. In caso contrario, infatti, nemmeno le relatrici si sentirebbero in dovere di dover utilizzare, in modo seppur riformulato, lo spunto del collega Giovanardi e richiamarsi alla Costituzione. Sbaglio io, Sottosegretario, o no? Infatti, sarebbe una cosa naturale non richiamare la Costituzione, ovvero sarebbe naturale immaginare che il diritto, comunque sia in tutte le sue articolazioni, si rifaccia alla fonte principale, che è la Costituzione. Le ipotesi sono allora due. Quanto alla prima, su questo provvedimento ci sono dei dubbi - diciamo così, non voglio infierire - sulla possibile applicazione surrettizia della kafala che noi abbiamo detto che non c'è, ma - forse - ci sarà. In questo caso, allora, servirebbe un chiarimento, che è quello del richiamo costituzionale. L'altra possibilità è che non vi sia nessun pericolo, quindi non serve richiamare la Costituzione. Ma le rivolgo una domanda...</seg>
               <vocal type="noise">
                  <desc>Brusio</desc>
               </vocal>
               <seg xml:id="ParlaMint-IT_2015-03-10-LEG17-Sed-406.seg67">Signor Presidente, vorrei anche parlare senza disordine: sto facendo un ragionamento che credo valga per tutti, non per me soltanto.</seg>
               <seg xml:id="ParlaMint-IT_2015-03-10-LEG17-Sed-406.seg68">Come dicevo, nel momento in cui dovessimo in qualche modo richiamare la Costituzione, ci troveremmo nella fattispecie...</seg>
               <vocal type="noise">
                  <desc>Brusio.</desc>
               </vocal>
               <seg xml:id="ParlaMint-IT_2015-03-10-LEG17-Sed-406.seg69">D'ALI' (FI-PdL XVII). Presidente, non si riesce a sentire. PRESIDENTE. Colleghi, chi dovrebbe mantenere l'ordine è pregato di aiutarmi a farlo rispettare e non viceversa. VOLPI (LN-Aut). Mi scusi, signor Sottosegretario, cerco di continuare, ma penso di essere già stato abbastanza chiaro. A questo punto, o c'è questo problema - e lo si riconosce, se non come problema immediato, magari nell'ulteriore interpretazione applicativa di quello che stiamo votando - oppure non c'è, e allora non serve alcun richiamo - per così dire - di garanzia. In ogni caso, dobbiamo comunque tenere presente la Costituzione, perché credo che nessuno la voglia violare. Il senso della mia domanda è: come fanno le relatrici, che sono così certe che non vi sia questo pericolo, a sottoporre all'Assemblea una riformulazione dell'ordine del giorno del senatore Giovanardi con un richiamo alla Costituzione? Ovvero, mi chiedo se le colleghe stesse non abbiano dei dubbi circa il fatto che, senza un richiamo specifico alla Costituzione, vi sia il pericolo di un incerto inserimento. Credo di essere stato chiaro e che la mia non sia una domanda così peregrina. Se così fosse, infatti, significherebbe che si sta cercando di dare un contentino e non di affrontare veramente la problematica.</seg>
               <kinesic type="applause">
                  <desc>Applausi del senatore Candiani.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u44">
               <seg xml:id="ParlaMint-IT_2015-03-10-LEG17-Sed-406.seg70">Chiedo alle relatrici di confermare se il testo riformulato è il seguente: «impegna il Governo a valutare la compatibilità dei provvedimenti di assistenza legale tramite kafala o istituto analogo con i principi della nostra Costituzione».</seg>
            </u>
            <note type="speaker">FATTORINI</note>
            <note type="role">relatrice</note>
            <u ana="#regular" who="#FattoriniEmma" xml:id="ParlaMint-IT_2015-03-10-LEG17-Sed-406.u45">
               <seg xml:id="ParlaMint-IT_2015-03-10-LEG17-Sed-406.seg71">No: «con i principi del nostro ordinamento e con i nostri principi costituzionali». Bisogna ascoltare, altrimenti non si comprende.</seg>
               <seg xml:id="ParlaMint-IT_2015-03-10-LEG17-Sed-406.seg72">PRESIDENTE. Il riferimento, quindi, è al «nostro ordinamento» e ai «nostri principi costituzionali» nella loro interezza e non solo a quelli riferiti all'articolo 19 della Costituzione.</seg>
               <seg xml:id="ParlaMint-IT_2015-03-10-LEG17-Sed-406.seg73">, relatrice. Esatto: è un allargamento dell'ambito e non una diminutio; lo preciso rispetto alle preoccupazioni del senatore Giovanardi. Significa prenderle molto sul serio, ma palesemente in modo inutile, perché qui o non ci si ascolta o non si vuole capire. Nel testo riformulato, infatti, c'è un'estensione, ad esempio, anche rispetto alla tutela sessuale e contro gli abusi sul lavoro. La tutela del minore, quindi, è su tutti i fronti. Bisogna ascoltarsi, per intendersi.</seg>
            </u>
            <note type="speaker">COMPAGNA (AP (NCD-UDC))</note>
            <u ana="#regular" who="#CompagnaLuigi" xml:id="ParlaMint-IT_2015-03-10-LEG17-Sed-406.u46">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg74">Signor Presidente, sono un cofirmatario dell'ordine del giorno G3.103 e, per quanto affezionatissimo alla formulazione lessicale «libertà» e «libertà religiosa», preferita dal collega Giovanardi, devo rilevare che, già la scorsa settimana, in sede di discussione generale, pur condividendo lo spirito e gran parte della lettera delle osservazioni del senatore Giovanardi, mi ero permesso di dire che in questo caso non è tanto in gioco la libertà di cui all'articolo 19 della Costituzione, quanto qualcosa, almeno per me, molto più importante: la non barattabilità delle proprie convinzioni in materia religiosa. Da questo punto di vista, pur avendo finora votato allo stesso modo del collega Malan e avendo molto apprezzato i suoi argomenti e le sue preoccupazioni, per quanto concerne la riformulazione proposta dalle relatrici dell'ordine del giorno G3.103, come cofirmatario non ho difficoltà ad accettarla, quindi a farla mia, a prescindere da quelli che saranno i voti successivi e quelli già espressi sulla materia al nostro esame. PRESIDENTE. Senatore Compagna, lei può esclusivamente rinunciare alla firma apposta sull'ordine del giorno G3.103 del senatore Giovanardi, ma non può decidere come può fare il primo firmatario. Se posso suggerire una ipotesi, se le relatrici intendessero proporre un proprio ordine del giorno che riportasse i contenuti suggeriti nella riformulazione, forse un pezzo di strada lo si sarebbe fatto.</seg>
            </u>
            <note type="speaker">FILIPPIN</note>
            <note type="role">relatrice</note>
            <u ana="#regular" who="#FilippinRosanna" xml:id="ParlaMint-IT_2015-03-10-LEG17-Sed-406.u47">
               <seg xml:id="ParlaMint-IT_2015-03-10-LEG17-Sed-406.seg75">Signor Presidente, come relatrici proponiamo il seguente ordine del giorno: «Il Senato, nell'ottica degli effetti delle previsioni di cui agli articoli 22 e 23, paragrafo 2, lettera d) della Convenzione, impegna il Governo a valutare la compatibilità dei provvedimenti di assistenza legale tramite kafala o istituto analogo ai princìpi costituzionali e del nostro ordinamento». PRESIDENTE. Il Governo è d'accordo con la proposta delle relatrici?</seg>
            </u>
            <note type="speaker">FERRI</note>
            <note type="role">sottosegretario di Stato per la giustizia</note>
            <u ana="#guest" who="#FerriCosimoMaria" xml:id="ParlaMint-IT_2015-03-10-LEG17-Sed-406.u48">
               <seg xml:id="ParlaMint-IT_2015-03-10-LEG17-Sed-406.seg76">Sì, Presidente, esprimo parere favorevole.</seg>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u49">
               <seg xml:id="ParlaMint-IT_2015-03-10-LEG17-Sed-406.seg77">Indìco la votazione nominale con scrutinio simultaneo dell'ordine del giorno G3.103, presentato dal senatore Giovanardi e da altri senatori. (Segue la votazione). Il Senato non approva. (v. Allegato B). Essendo stato accolto dal Governo, l'ordine del giorno G3.700 non verrà posto in votazione.</seg>
               <vocal type="speaking">
                  <desc>Commenti dei senatori Caliendo e Gasparri</desc>
               </vocal>
               <seg xml:id="ParlaMint-IT_2015-03-10-LEG17-Sed-406.seg78">Colleghi, se nessuno insiste sulla votazione, un ordine del giorno è accolto e non c'è bisogno di alcuna votazione.</seg>
            </u>
            <note type="speaker">GASPARRI (FI-PdL XVII)</note>
            <u ana="#regular" who="#GasparriMaurizio" xml:id="ParlaMint-IT_2015-03-10-LEG17-Sed-406.u50">
               <note>Domando di parlare.</note>
               <seg xml:id="ParlaMint-IT_2015-03-10-LEG17-Sed-406.seg79">PRESIDENTE. Per quale motivo, senatore Gasparri? GASPARRI (FI-PdL XVII). Signor Presidente, volevo fare una dichiarazione sull'ordine del giorno G3.700 o intervenire sull'ordine dei lavori. Ritengo positivo tale ordine del giorno, perché rappresenta un elemento di chiarezza sotto il profilo della civiltà giuridica. Se è giusto procedere a delle ratifiche, non possiamo accettare la subordinazione del nostro ordinamento democratico basato su princìpi di tolleranza alla kafala che impone conversioni o conformismi all'islamismo. Pensate se una norma subordinasse un affidamento o un'adozione in Italia all'essere cattolici, essendo questa la religione prevalente: tutti la riterremmo incompatibile con i princìpi laici della nostra Costituzione, pur essendo questo un Paese a forte vocazione cattolica. Ritengo che sia importante ribadire la inaccettabilità di questa barbarie della kafala, che tale voglio definire, motivando l'adesione all'ordine del giorno che, richiamandosi alla Costituzione, impedirà che vengano recepite usanze e tradizioni barbariche che impongono la conversione a una religione, qualche sia (in questo caso quella islamica), per poter decidere del futuro di un bambino. Pensate se si fosse applicato a noi, alle nostre religioni e ai nostri gusti.</seg>
            </u>
            <note type="speaker">FATTORINI</note>
            <note type="role">relatrice</note>
            <u ana="#regular" who="#FattoriniEmma" xml:id="ParlaMint-IT_2015-03-10-LEG17-Sed-406.u51">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg80">, relatrice. Signor Presidente, si parla di barbarie e abbiamo sentito prima dal collega Malan altri riferimenti ancora più netti. Senatore Gasparri, io vorrei leggerle quanto scriveva Roberto Maroni a proposito del Comitato per l'Islam italiano, quello cui si riferiva Malan all'inizio di questa discussione. Il 14 luglio 2010 il ministro dell'interno Roberto Maroni ha espresso il proprio parere sulla ratifica da parte dell'Italia della convenzione dell'Aja all'ordine del giorno, sottolineando come il riconoscimento della kafala possa costituire un prezioso passaggio nel favorire l'armonico inserimento nel tessuto sociale italiano di «quanti si riconoscono nella fede islamica». Questa è la barbarie, questa è l'origine di tutti i mali, l'invasione islamica; non sto parlando di un pericoloso bolscevico affiliato all'ISIS. Inoltre, il Comitato per l'Islam italiano tanto citato ha evidenziato l'opportunità che nella legge di recepimento sia garantita ai minori che vengono affidati attraverso questo istituto ad adulti residenti in Italia la medesima tutela di cui godono gli altri minori; a tal fine, è stato auspicato che il compito di accordare l'assenso previsto dall'articolo 33 della convenzione sia demandato al tribunale per i minori, che, ove si proceda ad affidamento di minori abbandonati, eserciterà i controlli che sono previsti in caso di adozione internazionale. Non dico altro e non commento.</seg>
               <kinesic type="applause">
                  <desc>Applausi della senatrice Mattesini.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2015-03-10-LEG17-Sed-406.u52">
               <seg xml:id="ParlaMint-IT_2015-03-10-LEG17-Sed-406.seg81">Senatrice, proprio in questo senso ho sollecitato le relatrici, affinché avessero questo moto attivo per poter fare un passo in avanti.</seg>
               <seg xml:id="ParlaMint-IT_2015-03-10-LEG17-Sed-406.seg82">Passiamo all'esame della proposta di stralcio S4.100, che si intende illustrata, su cui invito le relatrici ed il rappresentante del Governo a pronunziarsi.</seg>
               <seg xml:id="ParlaMint-IT_2015-03-10-LEG17-Sed-406.seg83">FILIPPIN, relatrice. Esprimo parere favorevole. FERRI, sottosegretario di Stato per la giustizia. Il parere è conforme a quello delle relatrici. PRESIDENTE. Metto ai voti la proposta di stralcio S4.100, presentata dalle Commissioni riunite. È approvata. Per effetto dell'approvazione della proposta di stralcio S4.100 riferita agli articoli da 4 a 12 e 14, le disposizioni ivi contenute confluiranno nell'autonomo disegno di legge n. 1552- bis che sarà immediatamente deferito alle competenti Commissioni parlamentari. Risulta pertanto precluso l'emendamento presentato all'articolo 5. Passiamo alla votazione dell'articolo 13. GAETTI (M5S). Chiediamo che la votazione venga effettuata a scrutinio simultaneo mediante procedimento elettronico. PRESIDENTE. Invito il senatore Segretario a verificare se la richiesta risulta appoggiata dal prescritto numero di senatori. (La richiesta risulta appoggiata). Indìco la votazione nominale con scrutinio simultaneo dell'articolo 13. (Segue la votazione). Il Senato approva. (v. Allegato B). Passiamo alla votazione dell'articolo 15. GAETTI (M5S). Chiediamo che la votazione venga effettuata a scrutinio simultaneo mediante procedimento elettronico. PRESIDENTE. Invito il senatore Segretario a verificare se la richiesta risulta appoggiata dal prescritto numero di senatori. (La richiesta risulta appoggiata). Indìco la votazione nominale con scrutinio simultaneo dell'articolo 15. (Segue la votazione). Il Senato approva. (v. Allegato B).</seg>
            </u>
            <note>Passiamo alla votazione finale.</note>
            <note type="finalVoting">VOTAZIONE FINALE</note>
            <note type="speaker">STEFANI (LN-Aut)</note>
            <u ana="#regular" who="#StefaniErika" xml:id="ParlaMint-IT_2015-03-10-LEG17-Sed-406.u53">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg84">Signor Presidente, colleghi, non vogliamo dilungarci troppo in questa nostra dichiarazione di voto. Nel corso della discussione in quest'Aula e anche ora sulle dichiarazioni di voto relative ai singoli articoli ed emendamenti si è rilevato come il tempo decorso per il recepimento di questa convenzione denoti il fatto che vi siano serie e decise perplessità sul contenuto della medesima. Noi desideriamo spendere alcune parole innanzitutto sull' iter che ha portato oggi all'approvazione della convenzione con lo stralcio di interi articoli.</seg>
               <seg xml:id="ParlaMint-IT_2015-03-10-LEG17-Sed-406.seg85">(ore 18,20) ( Segue STEFANI). Ricordiamo la grande lotta che è stata fatta alla Camera dal Gruppo della Lega Nord sollevando, da sola rispetto a tutte le altre parti politiche, la problematica connessa al riconoscimento dell'istituto della kafala. Forse solo noi del Gruppo della Lega Nord ci eravamo accorti di questi problemi. Forse solo noi ci siamo resi conto che effettivamente tutta quella normativa inserita oltre all'articolo che recepiva, sic et simplicter, la Convenzione</seg>
               <vocal type="noise">
                  <desc>. (Brusio.</desc>
               </vocal>
               <seg xml:id="ParlaMint-IT_2015-03-10-LEG17-Sed-406.seg86">PRESIDENTE. Colleghi, se tutti continuate a parlare, diventa impossibile ascoltare la senatrice Stefani.</seg>
               <seg xml:id="ParlaMint-IT_2015-03-10-LEG17-Sed-406.seg87">Grazie, signora Presidente. Forse solo il Gruppo della Lega Nord si era reso conto di tutte le problematiche connesse alla disciplina della introduzione dell'istituto della kafala nel nostro ordinamento. E solo in Commissione giustizia del Senato sono emerse e si sono consolidate queste perplessità, che hanno portato poi all'approvazione dello stralcio di gran parte della legge di ratifica. In realtà, dobbiamo ricordare come, anche nel corso delle audizioni, siano emerse proprio delle problematicità, sollevate non solo da enti che possono essere letti come aventi un certo orientamento ideologico, ma anche da gran parte della magistratura. Ricordo, fra queste figure, l'Associazione italiana amici dei bambini, il presidente del tribunale dei minori di Roma, l'Associazione italiana dei magistrati per i minorenni e per la famiglia e l' Associazione nazionale famiglie adottive e affidatarie. Non stiamo quindi parlando di organismi natura politica, ma di enti che lavorano nel settore. E stiamo parlando anche della voce di molti giuristi che hanno ritenuto che questa parte della disciplina che si voleva introdurre sarebbe stata contraria al nostro ordinamento. Anche per comprendere cos'è questa kafala, dal momento che molti di noi non sanno neanche posizionare bene l'accento, noi ricordiamo che, nei Paesi che ispirano la propria legislazione ai precetti coranici, non esiste un rapporto di filiazione diverso dal legame biologico di una discendenza che derivi da un rapporto sessuale lecito. La legge islamica, dunque, non riconosce e vieta l'adozione, in quanto viene ritenuto artificioso un legame giuridico di questa natura creato dall'uomo. Ricordiamo, dunque, che la kafala è un istituto di derivazione strettamente dottrinale, con il quale è garantito, in un certo verso, la protezione dei minori privi di un ambiente idoneo alla loro crescita. Tale istituto non determina alcun rapporto di filiazione. Quindi, non si riproducono tutti quegli effetti legittimanti che vengono ad esempio riconosciuti con il nostro sistema dell'adozione: il bambino non assume il cognome del padre o di chi ne assume comunque la custodia e non interrompe i rapporti con il nucleo familiare di origine. Questo istituto, come detto da molti colleghi che mi hanno preceduto, è una sorta di affidamento che non trova assoluta ed espressa corrispondenza nel nostro ordinamento. Ma noi dobbiamo fare una valutazione di un altro tipo. Noi facciamo proprie alcune considerazioni che sono state mosse proprio in sede di audizioni. Molti auditi, fondatamente (ed è per questo che la Commissione ha poi ritenuto di votare per lo stralcio integrale), hanno rinvenuto «una perfetta incongruenza nell' iter di riconoscimento in Italia dell'assistenza legale del minore in situazione di abbandono, tramite il provvedimento straniero di kafala ». Questo perché in tutta la normativa prevista, ancora dalla Camera dei deputati, vi era una forma di collocamento del minore che non teneva assolutamente conto della necessità di armonizzazione con le nostre misure interne di protezione dell'infanzia. Ovvero, questo istituto, così come recepito, non teneva in alcun modo conto dell'interesse del minore a vedersi protetto in condizioni di uguaglianza all'interno del territorio italiano in applicazione delle misure previste per ogni altro bambino residente. In questa nostra dichiarazione di voto noi vogliamo sostenere che noi siamo sicuramente una Nazione che ha potuto coltivare, grazie proprio alla nostra tradizione storica, un grandissimo approfondimento di temi giuridici. Possiamo ritenere di avere uno degli ordinamenti giuridici più garantista e più tutelante rispetto alle posizioni di debolezza. Non possiamo ritenere che il nostro ordinamento non abbia tenuto in debita considerazione gli interessi dei minori. Chi conosce gli istituti del diritto di famiglia e chi conosce gli istituti relativi alle adozioni e agli affidamenti sa quanto l'Italia abbia un ordinamento volto a tutelare, in particolare e primariamente, l'interesse del minore. Ci vediamo invece oggi a discutere in questo momento storico, in cui si può parlare ampiamente di tolleranza ma anche delle difficoltà legate alla convivenza tra varie culture e religioni, della possibilità di introdurre nel nostro ordinamento un istituto che, ricordiamolo, trova fondamento su precetti religiosi; un istituto che appartiene ad un'altra cultura, a un altro ordinamento, che trova davvero difficile cittadinanza nel nostro ordinamento. Riteniamo che questo tipo di istituto comporti una seria e complessa violazione dei precetti sacrosanti della nostra Costituzione. Siamo uno Stato laico che deve restare tale. Siamo uno Stato che deve avere la propria regolamentazione e non si vede ragione per cui si debba inficiare il diritto primario del minore ad essere protetto per un malcelato buonismo nei confronti di altro tipo di orientamento o altri tipi di ordinamento, recependo istituti che con noi hanno poco a che fare. Il motivo per cui votiamo contro l'autorizzazione alla ratifica di questa Convenzione, nonostante lo stralcio, è che da una sua attenta lettura (a prescindere dagli ordini del giorno di cui sappiamo benissimo il valore), in particolare dalla lettura dell'articolo 3, lettera e), in cui si dice che tutte le misure adottate saranno volte al collocamento del minore in una famiglia di accoglienza o in un istituto o alla sua assistenza legale tramite kafala o istituto analogo, temiamo (pur avendo letto anche noi gli articoli 22 e 23 sul rispetto dell'ordine pubblico) che l'introduzione di questa previsione possa comportare una seria difficoltà nella gestione, nella trattazione e nella disciplina di un istituto che per noi deve restare sacrosanto: l'adozione. Pertanto, o parliamo di adozioni o non parliamo di nient'altro. Riteniamo infatti - e lo sosterremo sempre - che l'elemento importante è la posizione del minore, del bambino, di tutti quei minori non accompagnati, di cui abbiamo parlato anche nel nostro ordine del giorno, che arrivano qui e di cui non sappiamo chi sia il padre o la madre; non sappiamo nemmeno di che nazionalità siano. Probabilmente non si sa nemmeno di che religione sono. Quindi, se arriva nel nostro suolo un bambino di cui non si sa nulla, come facciamo a dire se è di fede islamica, se si dovrà applicare l'istituto della kafala o se si dovrà avviare il procedimento di adozione? Non vogliamo creare confusione perché nella confusione alla fine si rischia di perdere le vere tutele. Per questa ragione il Gruppo della Lega Nord ancora adesso voterà convintamente contro questo provvedimento.</seg>
               <kinesic type="applause">
                  <desc>Applausi dal Gruppo LN-Aut.</desc>
               </kinesic>
            </u>
            <note type="president">Presidenza della vice presidente FEDELI</note>
            <note type="time">18,20</note>
            <note type="speaker">ROMANI Maurizio (Misto-MovX)</note>
            <u ana="#regular" who="#RomaniMaurizio" xml:id="ParlaMint-IT_2015-03-10-LEG17-Sed-406.u54">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg88">Signora Presidente, il disegno di legge che stiamo esaminando si limita ad autorizzare la ratifica della Convenzione, firmata dall'Italia il 1° aprile del 2003, sulla competenza, la legge applicabile, il riconoscimento, l'esecuzione e la cooperazione in materia di responsabilità genitoriale e misure di protezione dei minori. È inutile dire che ci muoviamo, al solito, sempre con un colpevole ritardo di quasi vent'anni; ritardo cui si è cercato di porre rimedio solo nella passata legislatura con la presentazione di una proposta di legge d'iniziativa parlamentare, mentre il disegno di legge d'iniziativa governativa è stato presentato solo nella legislatura in corso. La Convenzione dell'Aja nel 1996 mirava - e mira tuttora - a introdurre elementi di maggiore certezza e definizione nel campo della tutela dei minori rispetto alla precedente Convenzione del 1961, che aveva lasciato degli ampi margini di incertezza nella definizione univoca dell'autorità competente a provvedere alla protezione del minore nel caso in cui quest'ultimo si trovasse in un Paese diverso dal proprio. Poteva così accadere, come di fatto poi è già accaduto, che la responsabilità della tutela del minore venisse di volta in volta addossata allo Stato di provenienza piuttosto che allo Stato di residenza, lasciando il minore in una condizione di incertezza e di esposizione al rischio. Il principio fondamentale che regge la Convenzione è quello chiaramente enunciato dal diritto internazionale in materia di infanzia, ossia quello del migliore interesse del minore che deve, comunque, sempre prevalere sia rispetto alla sua appartenenza a una determinata nazionalità sia rispetto alla rigida applicazione della legislazione nazionale del Paese ospitante. In questo caso, la Convenzione del 1996 stabilisce con chiarezza che l'autorità competente in materia di tutela è quella dello Stato in cui concretamente si svolge la vita del minore (dove si trovano poi, in definitiva, i suoi legami familiari), indipendentemente dalla sua nazionalità. È evidente l'importanza che la responsabilità della protezione di quello che è già chiaramente il soggetto debole debba essere in capo all'autorità a lui più vicina secondo il principio di prossimità. Il provvedimento, infatti, stabilisce il criterio del luogo di residenza abituale del minore per l'individuazione sia dell'autorità competente che della legge applicabile. L'aspetto che ha reso più complesso l'esame in Commissione del testo, così come licenziato dalla Camera dei deputati, riguarda il fatto che il testo della Convenzione ha tra i suoi i obiettivi anche quello di dare un'adeguata veste normativa nell'ordinamento italiano alla kafala, che è l'istituto giuridico di tutela del minore abbandonato o in difficoltà, diffuso in diversi Paesi di religione islamica, nei quali non è prevista l'adozione. Nel corso delle audizioni in Commissione giustizia si sono rinvenuti a tale riguardo molteplici aspetti problematici. Il testo, come approvato dalla Camera dei deputati, presentava un'incongruenza nell' iter di riconoscimento in Italia dell'assistenza legale del minore in situazione di abbandono. Le disposizioni poi non sembravano in armonia con la legge n. 184 del 1993 e successive modificazioni, producendo il rischio di non tutelare sufficientemente ed efficacemente il superiore interesse del minore. Anche nel caso di minore in stato di abbandono il disegno di legge n. 1552 prevedeva una sorta di affidamento familiare, a fronte dell'obbligo, previsto dalla normativa vigente, di favorire invece la costituzione di una situazione familiare di tipo stabile. Tali incongruenze, se non risolte, rischiavano di mettere in crisi il sistema delle adozioni internazionali. Il disegno di legge introduceva nuovi istituti come l'affidamento o l'assistenza legale del minore non in stato di abbandono e l'assistenza legale del minore in situazione di abbandono. L'articolo 4 introduceva di fatto l'affidamento internazionale senza peraltro specificarne i requisiti. Come sottolineato dall'Associazione italiana dei magistrati per i minorenni e per la famiglia nel corso delle audizioni, la lettura combinata degli articoli 4 e 5 - per fortuna stralciati - induceva a dedurre una partizione che vede: minori non in stato di abbandono cui è riconosciuta l'assistenza legale, se provenienti da Stati islamici, e minori invece in affidamento se provenienti da altri Paesi (articolo 4); minori in stato di abbandono cui è riconosciuta l'assistenza legale, se provenienti da Stati islamici (articolo 5), e minori provenienti da altri Paesi cui si applica l'articolo 29 della normativa sulle adozioni internazionali. Dunque, la differenza tra assistenza legale e affidamento era essenzialmente derivante dell'istituto giuridico del Paese di provenienza, nel caso di Paesi islamici, la kafala. Inoltre, il nuovo istituto, per come è concepito, da un lato si prestava ad offrire occasioni per eludere la disciplina delle adozioni internazionali, in particolare per le coppie italiane e, dall'altro, non sembrava offrire sufficienti garanzie di pieno riconoscimento dei provvedimenti di affidamento dello Stato straniero per cittadini del loro Stato, ivi compresa la kafala. È evidente quindi che la ratifica della Convenzione non può certamente tradursi nella trasformazione dell'istituto islamico della kafala in una sorta di adozione internazionale camuffata, anche perché con una sentenza divenuta definitiva nel gennaio 2013, pronunciata relativamente al caso Harroudj contro Francia, la Corte europea dei diritti dell'uomo ha ribadito che l'istituto della kafala non è assimilabile a quello dell'adozione e, pertanto, non dà vita ad alcun tipo di aspettativa genitoriale tutelata ai sensi dell'articolo 8 della Convenzione europea dei diritti dell'uomo sul diritto al rispetto della vita privata e familiare. Queste sono le ragioni che hanno indotto la Commissione a prendere atto della difficile compatibilità dell'istituto della kafala con l'ordinamento giuridico vigente e a procedere alla semplice ratifica della Convenzione, stralciando dal testo le norme di adeguamento interno e rinviando l'adattamento ad un successivo intervento legislativo. Questo, chiaramente, con il solo scopo di interrompere la procedura di infrazione da parte della Commissione europea per il notevole ritardo dell'Italia nella ratifica della Convenzione. Detto questo, dunque, dichiaro il voto favorevole del mio Gruppo, naturalmente aspettandomi un impegno preciso, da parte di questo Parlamento e di questo Governo, a sciogliere i nodi cruciali che l'adeguamento del nostro ordinamento alla Convenzione richiede. Senza questo impegno la ratifica della Convenzione non rimarrà che mera enunciazione di principi.</seg>
               <kinesic type="applause">
                  <desc>Applausi dal Gruppo Misto-MovX e delle senatrici Bencini e De Pin.</desc>
               </kinesic>
            </u>
            <note type="speaker">DI BIAGIO (AP (NCD-UDC))</note>
            <u ana="#regular" who="#DiBiagioAldo" xml:id="ParlaMint-IT_2015-03-10-LEG17-Sed-406.u55">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg89">Signora Presidente, signor Sottosegretario, colleghi, non posso nascondere la mia personale soddisfazione per la trattazione quest'oggi del provvedimento di ratifica della Convenzione dell'Aja, dopo un lungo iter costellato da rallentamenti istituzionali, incomprensioni parlamentari e, in ultimo, una procedura di infrazione maturata in capo al nostro Paese. Si tratta di un iter in riferimento al quale, fin dalla passata legislatura, ho sollecitato l'accoglimento della Convenzione attraverso un disegno di legge di ratifica e fa particolarmente riflettere che sia stato necessario attendere diversi anni per approdare ad una sua definitiva risoluzione. Un elemento che merita attenzione va ricercato nel fatto che essa è dettata da esigenze di natura politica, data la sussistenza di un'infrazione, e non dall'esito di un percorso di doverosa sensibilizzazione normativa ed istituzionale. Dunque, un'esigenza di celerità, più che legittima, ma che comporta una maggiore responsabilità in capo al nostro Paese. Infatti, la Convenzione del 1996, sebbene ratificata, mancherà di alcuni degli strumenti legislativi indispensabili per la sua piena attuazione. Come si discute ormai da diverse settimane, uno degli aspetti particolarmente critici della Convenzione, causa principale del rallentamento della sua ratifica, va ricercato nella disciplina della kafala, intesa come unico istituto giuridico in grado di consentire l'accoglienza in famiglia dei minori il cui Paese d'origine non conosce l'adozione, come avviene in alcuni Paesi islamici tra cui il Marocco, nei cui orfanotrofi e istituti vivono circa 65.000 minori abbandonati. Stando alla norma di riferimento, si dovrebbero affrontare caso per caso le singole questioni di compatibilità tra il sistema giuridico italiano e quello islamico, distinguendo tra i vari provvedimenti di kafala prima dell'approvazione da parte dell'autorità centrale italiana dei soli provvedimenti che non si manifestino contrari alle norme nazionali in materia di protezione dell'infanzia e, più in generale, alle regole dell'ordine pubblico nazionale. Queste premesse normative dovrebbero consentire il riconoscimento e la regolamentazione dei differenti provvedimenti, per renderli compatibili con quelli previsti dall'ordinamento interno, al fine di proteggere i minori ed il loro superiore interesse. Tutto ciò, come possiamo immaginare, risulta alquanto complesso da armonizzare con l'ordinamento interno; per questo ci dovrebbe essere una dettagliata regolamentazione, al fine di conferire la dovuta competenza all'autorità centrale, ai sensi della Convenzione. Sulla delicatezza della materia si sono ovviamente sollevate obiezioni di varia natura, che hanno di fatto caratterizzato la natura dell' iter della ratifica fino ad oggi. Per questo l'idea di congelare la parte più delicata e dunque scomoda della Convenzione è da intendersi come una mediazione necessaria pur di concludere la ratifica; una mediazione che di fatto posticipa la trattazione del tema, poiché non potrebbe permetterci di ratificare una Convenzione che poi risulta inapplicabile in alcune sue parti. Potremmo parlare di una ratifica di comodo. Lo stesso rappresentante del Governo ha espressamente affermato che sarebbe stato preferibile approvare il testo nella sua integralità, ma che, in assenza di un accordo in tempi rapidi sul contenuto del provvedimento, era preferibile procedere nell'immediato ad una pura e semplice ratifica, lasciando ad una fase successiva la definizione delle norme di adeguamento dell'ordinamento interno. Un orientamento certamente saggio, ma che ci mette in una situazione di ratifica parziale, che rischia di snaturare la ratio del provvedimento. In questo scenario, ho voluto depositare delle proposte emendative in materia di integrazione delle disposizioni della Convenzione nell'ordinamento italiano, che tuttavia non ho voluto rappresentare in questa sede, condividendo l'esigenza di procedere ad una versione celere della ratifica, una celerità che però non deve essere il lasciapassare di una futura trascuratezza legislativa sull'argomento. L'auspicio è che ci si trovi dinanzi ad uno stralcio momentaneo, come auspicato dalle relatrici, e non ad una sorta di pantano normativo, affinché si creino le condizioni per assicurare al minore la tutela del suo superiore interesse, qualora sussistano situazioni familiari e personali di particolare disagio e sofferenza, esorcizzando nel contempo contrasti con la normativa interna italiana, in particolare con i principi vigenti in materia di adozione e di affidamento. Proprio su questo punto vale la pena operare un'ulteriore riflessione. Riconoscere l'istituto della kafala nel nostro ordinamento non equivale ad accettarne gli effetti tout court, in maniera quasi passiva ed automatica, ma significa al contrario, oltre che dare seguito in maniera legittima ad un impegno internazionale, anche rimodulare un istituto giuridico di diritto straniero ai dettami e alle esigenze della normativa italiana. Certamente si tratta di una disciplina innovativa, dinanzi alla quale qualche dubbio da parte del legislatore appare più che plausibile. Ma, piuttosto che abbandonarci ad infruttuosi arroccamenti ideologici, sarebbe necessario contestualizzare la disciplina, comprendendo in primis in che modo questa andrebbe a collocarsi nel quotidiano e andrebbe a regolamentare delle situazioni altrimenti ingestibili. Colleghi, qui parliamo di minori abbandonati: non possiamo permetterci il lusso di sbarrare la strada a formule innovative di protezione, riconosciute già in altri Paesi europei, soltanto perché sono state espressione di diritto islamico. Vale la pena ricordare che l'Italia è l'unico - ribadisco: l'unico - Paese europeo che non ha ancora provveduto a regolamentare questo istituto di protezione dei minori provenienti da Paesi islamici. Abbiamo però l'obbligo di consentire la migliore e più armonica cornice normativa entro la quale questo istituto possa essere regolato ed applicato, secondo il principio del case by case, perché sono tanti i casi in cui alcuni genitori, pur avendo in mano delle sentenze di kafala di tribunali stranieri, in base alle quali sono genitori affidatari, non possono però ricongiungersi ai loro minori. La valutazione del case by case assume un carattere ancora maggiore se si tiene conto della giurisprudenza sull'argomento, ad esempio della sentenza della Corte di cassazione a sezioni riunite. Tale sentenza, del settembre 2013, ha ribadito che non può essere rifiutato il nulla osta all'ingresso nel territorio nazionale di un minore con provvedimento di kafala, qualora sussistano determinate condizioni, sempre e comunque nell'interesse del minore. Questa pronuncia ci dà il peso della pregnanza della materia e della inderogabile esigenza di procedere in tempi rapidi ad una sua regolamentazione, non soltanto - lo ripeto - per evitare che la credibilità del nostro Paese, sul versante della legislazione internazionale, venga compromessa, ma soprattutto per consentire una tutela piena, legittima e coerente con i principi nazionali e internazionali, dei minori abbandonati, indipendentemente dalla natura giuridica, religiosa e culturale del Paese di provenienza. Colleghi, la tutela del preminente interesse del minore è uno dei capisaldi di uno Stato che ambisce a configurarsi come democratico e di diritto e non dobbiamo dimenticarci di questo dinanzi a fattispecie normative, seppur oggettivamente complesse, intimoriti da potenziali rischi per la tenuta culturale e religiosa del nostro Paese. Dobbiamo superare questa palese discriminazione tra strumenti di protezione dei minori e dunque tra minori, delineando insieme un timing legislativo che conduca alla trattazione delle parti stralciate del decreto di ratifica. Sussistendo tali premesse, ritengo che sia importante arrivare quest'oggi alla definitiva risoluzione dell' iter e dunque procedere ad una ratifica, che comunque definirei formale e non sostanziale. Per tale ragione evidenzio il voto favorevole del Gruppo di Area Popolare al disegno di legge di ratifica in esame perché vogliamo che ci si focalizzi sulla ratio della Convenzione, così come sancito nell'articolo 1, al di là di qualsiasi altra declinazione ideologica. La nostra priorità deve essere quella di migliorare e ampliare gli strumenti a disposizione dell'ordinamento, per offrire una reale e necessaria tutela verso migliaia di bambini in condizioni di abbandono e, nel contempo, per dare risposte a quelle coppie che attendono finalmente il riconoscimento del loro diritto ad essere genitori.</seg>
               <kinesic type="applause">
                  <desc>Applausi dal Gruppo AP (NCD-UDC) e delle senatrici Bianconi e Filippin.</desc>
               </kinesic>
            </u>
            <note type="speaker">BLUNDO (M5S)</note>
            <u ana="#regular" who="#BlundoRosettaEnza" xml:id="ParlaMint-IT_2015-03-10-LEG17-Sed-406.u56">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg90">Presidente, colleghi, giunge oggi a parziale compimento il percorso di ratifica della Convenzione dell'Aja del 19 ottobre 1996 in materia di responsabilità genitoriale e misure di protezione dei minori, sulla quale il nostro Parlamento è stato per anni più volte chiamato a pronunciarsi. In generale, con lo strumento della Convenzione, i Paesi sottoscrittori, mediante la ratifica e non con la semplice firma, creano uno spazio giuridico comune per la regolamentazione ottimale di questioni d'interesse comune. Nel caso specifico, lo spirito della Convenzione dell'Aja è ben riassunto nell'articolo 33 - come si diceva in precedenza - in cui, al fine di garantire la migliore protezione possibile al minore, si promuove la cooperazione tra le autorità del Paese d'origine e quelle del Paese di accoglienza, nel caso in cui il minore venga affidato dalle autorità del suo Paese, in modo tendenzialmente stabile, ad una famiglia residente in un altro Paese oppure sia collocato in una struttura d'accoglienza. L'Italia è l'ultimo tra i Paesi europei a ratificare la Convenzione dell'Aja dopo che lo scorso 1 settembre anche il Belgio ha assolto a questo dovere. La scelta di optare per la ratifica tout court della Convenzione, posticipando invece la definizione delle norme mediante le quali il nostro ordinamento dovrà adeguarsi ai nuovi istituti di protezione del minore in essa previsti, nasce dai continui richiami del Consiglio dell'Unione europea e dall'imminente apertura di una procedura d'infrazione nei confronti del nostro Paese da parte della Commissione europea, per il ritardo accumulato. L'Italia ha sottoscritto la Convenzione dell'Aja nel 2003, con ben sette anni di ritardo, e la sta ratificando addirittura con dodici anni di ritardo, nonostante le continue pressioni di Bruxelles. Evidentemente il «ce lo chiede l'Europa» ha una natura straordinariamente vincolante per alcune tematiche piuttosto che per altre. Di fronte alle perplessità manifestate dalle Commissioni giustizia e affari esteri del Senato rispetto alle misure con le quali il Governo intendeva dare nel nostro ordinamento una veste giuridica all'istituto della kafala, tipico del mondo islamico, si è pensato di stralciare gran parte degli articoli, come avvenuto nella votazione, contenuti nel disegno di legge n. 1552 e di rimandare gli interventi sul diritto interno, pur se necessari, a tempi migliori. La kafala è un istituto previsto dal diritto islamico con il quale, partendo dal presupposto del divieto di adozione imposto dalla legge coranica, si vuole evitare che i figli senza genitori restino sprovvisti di tutele. Con la kafala, infatti, un adulto musulmano o una coppia di coniugi ottiene la custodia di quel minorenne in stato di abbandono che non è stato possibile affidare alle cure dei parenti. Il rapporto che si instaura tra l'affidatario ed il minore si limita esclusivamente all'obbligo del primo di provvedere al mantenimento e all'educazione del secondo, fino al raggiungimento della maggiore età. Tra i due non si determina alcun rapporto di filiazione e, quindi, non si produce alcun altro effetto: il bambino non assume il cognome di chi ne ha ottenuto la custodia, non acquista diritti né aspettative successorie nei suoi confronti, non instaura legami giuridici con la famiglia di accoglienza, né interrompe i rapporti con il proprio nucleo familiare di origine. È comprensibile quindi il timore espresso dal senatore Candiani e da altri colleghi che sono intervenuti prima, in quanto non c'è alcun tipo di corrispondenza nell'ordinamento giuridico italiano, sebbene la Corte di cassazione con sentenza del 23 novembre 2011, pur riconoscendo l'adozione internazionale come unico strumento mediante il quale può avvenire l'inserimento di un minore straniero nel nostro Paese, abbia sostanzialmente paragonato la kafala all'istituto dell'affidamento familiare. A supportare questo accostamento vi sono innumerevoli studi giuridici, ma consentitemi colleghi, di dissentire su un punto che ritengo qualificante e che, se si seguisse alla lettera quanto disposto dalla legge n. 149 del 2001, giustificherebbe un differente inquadramento giuridico della kafala rispetto all'affidamento familiare. Mentre nella kafala l'affidatario è obbligato a garantire il mantenimento e l'educazione del minore fino al compimento del diciottesimo anno d'età, l'affidamento familiare previsto nel nostro ordinamento si identifica invece, come provvedimento temporaneo, che per legge non deve durare più di ventiquattro mesi, salvo proroghe, e configurarsi come funzionale al ritorno del minore presso la famiglia d'origine. Di fronte alle evidenti lacune dei testi presentati, incapaci - soprattutto quello del Governo - di individuare nel nostro ordinamento una forma giuridica affine alla kafala e perciò destinati a produrre ulteriore confusione nell'applicazione della legge n. 184 del 1983, di per sé caotica e farraginosa nel garantire effettivamente il diritto del minore ad avere una famiglia, ci chiediamo quanto bisognerà ancora attendere per adeguare il nostro ordinamento ad un istituto, quello della kafala appunto, espressamente previsto nel testo della Convenzione di cui stiamo oggi autorizzando la ratifica. Pensate, cari colleghi, che in questo modo si stia effettivamente garantendo quell'interesse esclusivo del minore che è il principio ispiratore della Convenzione del 1996? Non è questo ciò che noi auspichiamo e per questi motivi, come è nella consuetudine del Movimento 5 Stelle, voteremo favorevolmente perché non si abbiamo ulteriori ritardi con la ratifica. Auspichiamo però che si proceda tempestivamente all'emanazione di necessarie norme di adeguamento, sulla scia di quanto avvenuto in gran parte dei Paesi europei, e, soprattutto, cogliendo l'occasione di rivedere l'istituto dell'affido in modo da adeguare la nostra normativa il più possibile, non tanto rendendo conformi i principi del nostro ordinamento alla kafala, quanto la kafala ai principi costituzionali del nostro Stato.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
            </u>
         </div>
         <div type="debateSection">
            <head>Saluto ad una rappresentanza delle associazioni «ARCA Mori Vecio» di Mori (Trento) e Giovani Democratici di Lecco</head>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2015-03-10-LEG17-Sed-406.u57">
               <seg xml:id="ParlaMint-IT_2015-03-10-LEG17-Sed-406.seg91">Rivolgo un saluto ai rappresentanti delle associazioni «ARCA Mori Vecio» di Mori, in provincia di Trento, e Giovani Democratici di Lecco. Benvenuti in Senato.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <note>e</note>
            <note>Ripresa della discussione dei disegni di legge nn. 1552</note>
            <note type="time">18,56</note>
            <note type="link">http://www.senato.it/leg/17/BGT/Schede/Ddliter/44621.htm</note>
            <note>Ripresa della discussione dei disegni di legge nn. 572</note>
            <note type="time">18,56</note>
            <note type="link">http://www.senato.it/leg/17/BGT/Schede/Ddliter/40628.htm</note>
            <note type="time">(ore 18,56)</note>
            <note type="speaker">MALAN (FI-PdL XVII)</note>
            <u ana="#regular" who="#MalanLucio" xml:id="ParlaMint-IT_2015-03-10-LEG17-Sed-406.u58">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg92">Signor Presidente, vorrei anzitutto ringraziare le relatrici per il lavoro fatto...</seg>
               <vocal type="noise">
                  <desc>Brusio.</desc>
               </vocal>
               <seg xml:id="ParlaMint-IT_2015-03-10-LEG17-Sed-406.seg93">PRESIDENTE. Le chiedo scusa, senatore Malan. Colleghi, se non si abbassa la voce, credo che si faccia tutti una gran fatica a seguire chi vuole parlare.</seg>
               <kinesic type="applause">
                  <desc>Applausi dal Gruppo M5S</desc>
               </kinesic>
               <seg xml:id="ParlaMint-IT_2015-03-10-LEG17-Sed-406.seg94">Prego, senatore Malan.</seg>
               <seg xml:id="ParlaMint-IT_2015-03-10-LEG17-Sed-406.seg95">La ringrazio, signor Presidente. Come dicevo, ringrazio anzitutto le relatrici per il lavoro che hanno svolto con coscienza ed attenzione, anche se dissento sulle conclusioni cui siamo reciprocamente arrivati. Questa Convenzione, che, con il nostro voto (che, ahimè, temo sarà in maggioranza favorevole) autorizzeremo il Presidente della Repubblica a ratificare, introdurrà l'istituto della kafala nel nostro ordinamento. L'articolo 2 dice: piena ed intera esecuzione è data alla Convenzione a partire da una data, che, sostanzialmente, possiamo prevedere sarà il 1° agosto o il 1° settembre. Che cos'è la kafala ? Nell'ordinamento islamico è vietata l'adozione, poiché i figli sono solo coloro generati da rapporti sessuali considerati legittimi, per cui all'interno del matrimonio. Per prendersi cura dei minori che non hanno chi si prenda cura di loro è previsto l'istituto della kafala, che è molto, molto diverso dall'istituto dell'adozione e da quello dell'affidamento, i quali attualmente, anche supponendo che avvenga il pieno recepimento di questa Convenzione nel nostro ordinamento, continuerebbero ad essere i soli istituti cui una famiglia italiana non islamica potrebbe far riferimento. La kafala prevede che ci sia un affidamento permanente, fino alla maggiore età, almeno nella forma in cui è citata nella Convenzione, che però, non comporta l'ingresso del minore nel nucleo familiare: il minore non matura alcun diritto ereditario; non diventa fratello dei figli della coppia alla quale viene affidato; non diventa nipote dei genitori di questa coppia; non diventa figlio di questi genitori. Addirittura, egli può essere sposato dai membri della sua famiglia, cioè da coloro che, se fosse un'adozione, chiameremmo fratelli o genitori. Questo istituto, che è proprio del diritto islamico, come detto esplicitamente nella Convenzione, a causa degli abusi che venivano perpetrati attraverso di esso, è stato abolito nel Bahrein e la sua abolizione è in discussione (o, quantomeno, sono in discussione misure che ne limitino fortemente la pericolosità) in diversi altri Paesi a stragrande maggioranza islamica o, addirittura, fondati sul diritto islamico come - nientemeno - l'Arabia Saudita, che non è precisamente uno Stato ultraliberale, pericolosamente ostile all'Islam, ma esattamente il contrario. Il Comitato per l'Islam italiano, costituito presso la Presidenza del Consiglio e il Ministero dell'interno nel 2010, ha stilato una relazione, della quale purtroppo non abbiamo avuto modo di avvalerci perché si è voluto procedere in gran fretta; da un estratto, apprendiamo però che questo Comitato, che - ripetiamo - raccoglie i rappresentanti delle principali organizzazioni islamiche in Italia, sostiene che il recepimento nel diritto italiano della kafala in cui risulti affidatario uno straniero non garantisce infatti un sufficiente controllo preventivo sulla effettiva rispondenza dell'affidamento agli interessi del minore, ad esempio per escludere che attraverso la kafala giungano in Italia spose bambine, o minori destinati a costituire una precoce forza lavoro. La ragione per cui in Bahrein è stato abolito questo istituto è che molti lavoratori, che venivano portati in quello Stato attraverso la kafala, venivano sfruttati a un livello paraschiavistico o, addirittura, sostanzialmente schiavistico, come è stato dichiarato anche da organismi ufficiali di altri Paesi che ancora non l'hanno abolito, ma che ne stanno studiando, quantomeno, la limitazione. È stata una buona cosa votare lo stralcio, proposto dalle relatrici, delle norme che la Camera ha sciaguratamente approvato; menomale che c'è una seconda Camera che corregge gli errori gravissimi fatti dall'altra, perché è meglio una legge che necessiti un mese o due in più, piuttosto che una legge sbagliatissima. Per fortuna, quindi, sono stati saggiamente stralciati gli articoli che introducevano le norme di recepimento di tale istituto nel nostro diritto; tuttavia, non essendoci norme, non abbiamo neanche quelle che limitano i pericoli ad esso connessi. La raccomandazione che il Comitato per l'Islam italiano aveva fatto era che ci fossero delle norme, che prevenissero in modo attivo ed efficace possibili abusi. Bisognerebbe andare a dare un'occhiata alla ragione per la quale la kafala è all'attenzione dell'opinione pubblica, o quantomeno degli organi di informazione che si occupano di tali questioni a livello internazionale. Se ricercate su Internet il termine « kafala » nei siti in inglese, vedrete che la maggior parte delle citazioni riguarda casi di gravissimo abuso di questo istituto. In particolare, viene citato il Qatar, dove addirittura si parla di centinaia di morti sul lavoro tra lavoratori che sono stati portati in quel Paese dall'estero attraverso la kafala. Naturalmente, ci sono moltissime coppie che si vogliono avvalere di questo istituto per ottime ragioni, ma intanto si tratterebbe di introdurre in Italia un istituto che non è nella nostra storia, nel nostro diritto e dal quale sarebbero comunque escluse le famiglie di religione non musulmana (ci sarebbe, quindi, molto da dire sulla conformità all'articolo 3 della Costituzione). Anche l'ordine del giorno formulato dalle relatrici, che è stato accolto, è apprezzabile e positivo. L'ordine del giorno invita il Governo a valutare (per cui in modo, per la verità, non troppo stringente, ma prendiamolo per buono) la compatibilità di questo istituto con la Costituzione e con l'ordinamento italiano. Ma non sarebbe meglio fare questa valutazione prima di approvare la Convenzione? Invece, prima l'approviamo e poi valutiamo se è compatibile con l'ordinamento italiano. L'ordine del giorno in sé è positivo, ma denuncia chiaramente che ci sono dei problemi. Il problema non può essere risolto con la previsione che l'applicazione di questo istituto non può dar luogo a problemi di ordine pubblico, perché purtroppo i problemi sono di carattere fin troppo privato. Basta leggere, ad esempio, il rapporto che riguarda la condizione, in particolare, delle donne, peggio ancora se minorenni (poiché sarebbero solo minorenni in questo recepimento, perché ovviamente un maggiore d'età sotto tutela sarebbe totalmente incompatibile con il nostro diritto); basta leggere degli abusi subiti da donne da parte dei loro kafil, ossia delle persone che le adottano. Il titolo di uno dei principali di questi rapporti , redatto da Human rights watch, un'organizzazione internazionale altamente reputata, è «Io ti ho comprata»: è ciò che dicono i kafil che abusano, dal punto di vista sia lavorativo che sessuale, di queste donne, ovviamente spesso molto giovani. Ricordiamo che queste persone, pur facendoci pensare ad una forma come l'adozione, non vengono ritenute membri di famiglie, per cui non è incesto avere con esse rapporti. Sono altresì in un rapporto di debolezza, perché nel nostro Paese sarebbero completamente nelle mani di chi le adotta, che non assume nei loro confronti delle obbligazioni - ad esempio - a livello ereditario, e senza avere il diritto, sulla base delle leggi vigenti, di assumere la cittadinanza italiana, perché non sarebbero né figli né fratelli di cittadini italiani. Un'ulteriore possibilità di sfruttamento di questo istituto è il fatto che poi bisognerà inventarsi la forma per dare loro la cittadinanza. Se sommiamo il pericolo - non lo dico solo io, ma anche il Comitato per l'Islam italiano con i rappresentanti dell'organizzazione islamica in Italia - delle spose bambine, dello sfruttamento del lavoro, dell'uso di questo istituto per portare in Italia persone che altrimenti non avrebbero titolo, direi che sarebbe molto meglio bocciare questo provvedimento o quanto meno - come abbiamo chiesto - ritardarne l'approvazione. Pertanto, noi voteremo contro augurandoci che così faccia la maggioranza del Senato.</seg>
               <kinesic type="applause">
                  <desc>Applausi dal Gruppo FI-PdL XVII. Congratulazioni.</desc>
               </kinesic>
            </u>
            <note type="speaker">MATTESINI (PD)</note>
            <u ana="#regular" who="#MattesiniDonella" xml:id="ParlaMint-IT_2015-03-10-LEG17-Sed-406.u59">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg96">Signora Presidente, tra oggi e domani il Senato si accinge a votare due importantissimi provvedimenti che hanno al centro i diritti dei minori, un tema di cui la politica tutta si occupa in modo assolutamente insufficiente. Allora ben venga l'approvazione della ratifica secca della Convenzione dell'Aja, anche se con 16 anni di ritardo. Sottolineo che la Convenzione dell'Aja si è resa obbligatoria anche a seguito della Convenzione sui diritti del fanciullo del 1989, che ha introdotto un profondo mutamento dell'approccio del diritto internazionale posto a tutela dell'infanzia e che dovrebbe essere il nostro faro tutte le volte che parliamo di bambini. All'articolo 3 essa recita: «In tutte le decisioni relative ai fanciulli, di competenza delle istituzioni pubbliche o private, di assistenza sociale, dei tribunali, delle autorità amministrative o degli organi legislativi, l'interesse superiore del fanciullo deve essere una considerazione preminente». È esattamente quello che ci porta a ratificare questo provvedimento. Ricordo che la kafala è un istituto assimilabile all'affido e non certo all'adozione e che, attraverso una procedura giudiziaria, determina l'accoglienza dei minori. È un istituto sconosciuto nel nostro Paese, ma che già molti Paesi europei, in adempimento alla stessa Convenzione, hanno approvato. Mi riferisco alla Francia, alla Spagna, al Lussemburgo e al Regno Unito. È necessario che l'Italia ratifichi la Convenzione. Tra l'altro, siamo a rischio di infrazione. Occorre ratificare questa Convenzione perché essa regola nei dettagli le modalità di ogni specie di misura da emettersi a protezione dei minori, anche in considerazione della crescente dimensione dei flussi migratori e dell'evoluzione che caratterizza l'andamento dei cosiddetti matrimoni misti. La Convenzione disciplina le modalità di attuazione di alcune forme di protezione dei minori, con particolare attenzione ai casi in cui il minore destinatario di tali misure sia cittadino di uno Stato diverso da quello nel quale le stesse devono trovare concreta applicazione. Tali misure sono elencate in maniera minuziosa nell'articolo 3 della Convenzione e sono: l'esercizio della responsabilità genitoriale, il diritto di affidamento e di visita, la tutela e la curatela, la rappresentanza e l'assistenza, l'amministrazione patrimoniale, ivi compreso il collocamento del minore in kafala previsto dagli ordinamenti statali a matrice islamica. Occorre ricordare, per fare chiarezza, che la Convenzione, all'articolo 4, esclude in maniera esplicita, dal proprio campo di applicazione, l'adozione e le misure che la preparano. In questo dibattito sono state date informazioni e valutazioni sbagliate al riguardo. Sottolineo che il testo su cui le due Commissioni congiunte hanno lavorato, e quindi il testo votato alla Camera, non si limitava alla mera ratifica della Convenzione fatta all'Aja, ma prevedeva anche una serie di norme di adeguamento all'ordinamento interno, che noi abbiamo deciso di stralciare. Rivolgendomi soprattutto al collega Malan, che in questo momento non è presente in Aula, aver scelto di stralciare gli articoli è già un atto di grande rigore, rispetto alla consapevolezza che alcune scelte fatte nel testo approvato alla Camera mettevano, di fatto, in difficoltà l'adeguamento al nostro ordinamento. Tali norme andavano dunque stralciate - ad esempio - perché alla Camera il provvedimento era impostato sulla distinzione tra la protezione mediante kafala di un minore non in stato di abbandono e quella di un minore in stato di abbandono. E ciò, naturalmente, appare difficilmente armonizzabile con la disciplina attuale espressa dalla legge n. 184 del 1983, in quanto di fatto introduce l'affidamento internazionale. Ugualmente, lo stesso articolo 5 (che abbiamo stralciato) in qualche modo legittimava la preoccupazione che si potesse dare adito alla disciplina dell'adozione, aprendo di fatto una procedura parallela di adozione internazionale, aggirando la procedura di adozione già disciplinata dalla Convenzione dell'Aja del 1993. Pertanto, approvando la Convenzione in modo secco e stralciando gli articoli, abbiamo davvero fatto una scelta importante. Vorrei però ricordare che, proprio perché la kafala era già prevista nella ratifica della Convenzione del fanciullo del 1989 - e quindi era già presente nel nostro ordinamento - è stata oggetto di ripetuti interventi dal parte del nostro sistema giudiziario. Non ultima è la sentenza del 2013 delle sezioni riunite della Cassazione che, oltre ad auspicare la ratifica della Convenzione dell'Aja del 1996, ribadisce che in ogni situazione in cui venga in rilievo l'interesse del minore deve esserne assicurata la prevalenza sugli eventuali interessi confliggenti e che, nell'interpretazione delle norme costituzionalmente orientata e nella loro doverosa produzione nel quadro costituzionale, cioè in ossequio al principio di eguaglianza, debbono essere vietate disparità di trattamento nei confronti dei minori bisognosi dei Paesi islamici. Nella stessa sentenza si ribadisce in modo chiaro che all'affidatario non sono conferiti i poteri di rappresentanza o tutela, che rimangono attribuiti alle autorità pubbliche competenti. Sottolineo, quindi, ancora una volta, la giusta scelta che hanno fatto le due Commissioni di merito, che le due relatrici ci hanno proposto e che quest'Aula ha votato, di procedere alla ratifica secca della Convenzione, stralciando gli articoli che vanno dal 4 al 12 e l'articolo 14, nella piena consapevolezza però che dobbiamo procedere rapidamente alla definizione delle ulteriori norme di adeguamento stralciate, al fine di rendere applicabili, il prima possibile e in modo uniforme, le norme a tutela dei minori. Ribadisco, quindi, che approvare questo atto e procedere in tempi rapidi a dare corso all'impegno espresso in Aula da molti colleghi - a riprendere cioè il testo del disegno di legge già approvato alla Camera dei deputati - è importante anche per non trovarci nella paradossale situazione di aver ratificato la Convenzione e non avere gli strumenti effettivi per renderla operativamente attuabile. Dichiarando il voto favorevole del Gruppo Partito Democratico, vorrei però concludere il mio intervento rivolgendomi a quei colleghi (sto pensando a Malan, Caliendo, Candiani ed altri) che, in modo - lasciatemelo dire - strumentale, hanno parlato dei problemi dei minori, della tratta e dei minori in stato di abbandono. Ricordo che quei 3.700 minori scomparsi dopo essere approdati sui nostri territori potrebbero reclamare dalla politica un rigore e una coerenza che non trovo, se penso ad ogni volta che quest'Aula, l'attuale Governo e anche gli altri del passato hanno proposto finanziamenti specifici, importanti. C'è bisogno di una politica di accoglienza perché quei minori non spariscano, non finiscano nella tratta o in quei percorsi che sono stati ricordati. Servono risorse, e in modo particolare per avere una prima accoglienza fatta in modo dignitoso, con una rete di comunità che possa permettere lo smistamento immediato dei minori. Occorre quindi coerenza. Non ho mai visto chi oggi in Aula ha strumentalmente ricordato questo tema votare a favore dell'impegno di risorse essenziali; anzi, abbiamo trovato nei loro voti e nelle loro dichiarazioni un'espressione di avversione rispetto a questi temi. Pertanto, nel ringraziare per il lavoro fatto per l'approvazione della Convenzione in esame, strumentalizzare i minori che dovrebbero essere il cuore della nostra attenzione politica è qualcosa che non accetto e che penso non sia accettabile, perché in Italia abbiamo una grande emergenza minori. Noi siamo il Paese con la più alta denatalità in Europa e dovremmo partire dalla questione dei minori, per mettere al centro della nostra azione politica tutto quanto riguarda questo tema, iniziando dalla rapida approvazione nei prossimi mesi della parte oggi stralciata dal provvedimento.</seg>
               <kinesic type="applause">
                  <desc>Applausi dal Gruppo PD.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2015-03-10-LEG17-Sed-406.u60">
               <seg xml:id="ParlaMint-IT_2015-03-10-LEG17-Sed-406.seg97">Avverto che da parte delle relatrici è stata presentata la proposta di coordinamento C1, che è stata già distribuita e che si intende illustrata.</seg>
               <seg xml:id="ParlaMint-IT_2015-03-10-LEG17-Sed-406.seg98">Ai sensi dell'articolo 103, comma 5, del Regolamento, la metto ai voti.</seg>
               <seg xml:id="ParlaMint-IT_2015-03-10-LEG17-Sed-406.seg99">È approvata.</seg>
               <seg xml:id="ParlaMint-IT_2015-03-10-LEG17-Sed-406.seg100">Procediamo dunque alla votazione finale.</seg>
               <seg xml:id="ParlaMint-IT_2015-03-10-LEG17-Sed-406.seg101">GAETTI (M5S). Chiediamo che la votazione venga effettuata a scrutinio simultaneo mediante procedimento elettronico. PRESIDENTE. Invito il senatore Segretario a verificare se la richiesta risulta appoggiata dal prescritto numero di senatori. (La richiesta risulta appoggiata). Indìco la votazione nominale con scrutinio simultaneo del disegno di legge n. 1552 nel suo complesso, nel testo emendato, con il seguente titolo: «Ratifica ed esecuzione della Convenzione sulla competenza, la legge applicabile, il riconoscimento, l'esecuzione e la cooperazione in materia di responsabilità genitoriale e di misure di protezione dei minori, fatta all'Aja il 19 ottobre 1996». (Segue la votazione). Il Senato approva. (v. Allegato B).</seg>
               <kinesic type="applause">
                  <desc>Applausi dal Gruppo PD e del senatore Campanella</desc>
               </kinesic>
               <seg xml:id="ParlaMint-IT_2015-03-10-LEG17-Sed-406.seg102">Risulta pertanto assorbito il disegno di legge n. 572.</seg>
               <seg xml:id="ParlaMint-IT_2015-03-10-LEG17-Sed-406.seg103">Come da intese intercorse tra i Gruppi, il seguito dell'esame del disegno di legge n. 1209 è rinviato ad altra seduta.</seg>
            </u>
         </div>
         <div type="debateSection">
            <head>Interventi su argomenti non iscritti all'ordine del giorno</head>
            <note type="speaker">GRANAIOLA (PD)</note>
            <u ana="#regular" who="#GranaiolaManuela" xml:id="ParlaMint-IT_2015-03-10-LEG17-Sed-406.u61">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg104">Signora Presidente, ho chiesto di intervenire per sottolineare la grave situazione che la Versilia dovrà affrontare a seguito dei danni provocati mercoledì notte da ciò che possiamo definire un vero e proprio uragano, danni che avranno pesanti ripercussioni anche sulla stagione estiva ormai alle porte, periodo fondamentale per la nostra economia. L'immagine di una cuspide di campanile portata via dal vento e piantata nel tetto di un vicino edificio potrebbe ricordare una scena di un film catastrofico. Ma purtroppo, oggi, in Versilia, è un'amara realtà che ben rappresenta lo stato delle cose. Centinaia di alberi secolari sradicati, luoghi della cultura e della nostra memoria sconvolti, danni agli edifici, alle infrastrutture e alle strutture economiche è il quadro con il quale la Versilia è chiamata a fare i conti in un momento già di per se particolarmente difficile. Il Presidente del Consiglio ha detto ai sindaci della Versilia di rassicurare la comunità che il Governo seguirà con attenzione la vicenda. Il sottosegretario Manzione ha detto al prefetto, a me e ai sindaci che la Versilia non sarà lasciata sola. Il Presidente della Regione ha chiesto di dichiarare lo stato di calamità e di intervenire efficacemente per superare questa ennesima emergenza con provvedimenti risolutivi. Ma bisogna fare presto. Occorre subito un decreto che copra le somme urgenze che i sindaci stanno affrontando, anche per prevenire ulteriori gravissimi danni, specialmente in alta Versilia. La caduta di centinaia di alberi costituisce un grave rischio per la tenuta del territorio. Se dovessero tornare le piogge, un eventuale nubifragio potrebbe trascinare nei canali gli alberi e i tronchi caduti, creando un effetto diga catastrofico. Voglio ricordare che la furia del vento ha addirittura distrutto la grande lapide recante i nomi delle 560 vittime della strage nazifascista del 12 agosto 1944 a Sant'Anna di Stazzema. Era una lapide di marmo. Vi potete, dunque, immaginare la forza del vento e i danni causati. Il parco della Versiliana non esiste più. Forte dei Marmi è totalmente devastata. L'ultimo baluardo del turismo della Versilia, il più importante, è davvero ridotto allo stremo. Il florovivaismo è totalmente distrutto. Quindi, signora Presidente, ci auguriamo davvero che, quando il Presidente del Consiglio dice che la Versilia non sarà lasciata sola, non lo sia davvero, dimostrandolo con fatti concreti e soprattutto urgenti.</seg>
               <kinesic type="applause">
                  <desc>Applausi dal Gruppo PD e della senatrice Paglini</desc>
               </kinesic>
               <seg xml:id="ParlaMint-IT_2015-03-10-LEG17-Sed-406.seg105">PRESIDENTE. Senatrice Granaiola, la Presidenza prende atto delle sue importanti parole.</seg>
            </u>
            <note type="speaker">MATTESINI (PD)</note>
            <u ana="#regular" who="#MattesiniDonella" xml:id="ParlaMint-IT_2015-03-10-LEG17-Sed-406.u62">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg106">Signora Presidente, mi unisco alle valutazioni già svolte dalla senatrice Granaiola per ricordare che, nei giorni da giovedì a domenica, tutta la Toscana è stata devastata da una tempesta di vento, un qualcosa di imprevedibile che, se anche fosse stato prevedibile, era impossibile da fermare. Abbiamo avuto un vento che ha soffiato tra i 120 e i 170 chilometri orari, con danni enormi la cui quantificazione è ancora in corso in tutta la Regione. Nella sola provincia di Arezzo, calcolandoli al ribasso, in questi giorni si sono valutati danni tra gli 80 e i 130 milioni. Alberi secolari sradicati hanno sollevato diversi metri quadri di asfalto, con danni enormi alle sovrastrutture sottostanti e alle abitazioni private. Un dato per tutti: cito il Comune di Sansepolcro, dove l'80 per cento delle abitazioni e il 70 per cento delle imprese hanno subito danni. Ma questo vale per tutta la Provincia. Alcune aziende sono state scoperchiate, causando danni enormi anche ai macchinari interni. Molte di esse devono ancora riprendere la loro attività. Pressoché distrutto è il settore agricolo, quello orto florovivaistico, nonché la tabacchicoltura. Inoltre, danni enormi ha subito un bene prezioso, difficilmente quantificabile: il paesaggio. Per la Toscana il paesaggio è una fonte enorme di risorse, di identità per tutto il territorio. Cito soltanto - e credo sia conosciutissimo da tutti - il Santuario della Verna, a cui si arriva passando per una bellissima pineta secolare. Ebbene, anche lì sono stati distrutti dai 3 ai 4 ettari di bosco. La Regione Toscana ha tempestivamente dichiarato lo stato di emergenza. Io, quindi, intervengo per sollecitare da parte del Governo, una volta quantificati i danni, la dichiarazione dello stato di calamità naturale. C'è davvero bisogno di avere da subito il sostegno necessario affinché le aziende possano ripartire e le famiglie possano vivere sicure nelle proprie case. Vi sono ancora case lesionate ed abitazioni che, nonostante il lavoro straordinario della Protezione civile e dei Vigili del fuoco, sono ancora senza luce a distanza di una settimana.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <seg xml:id="ParlaMint-IT_2015-03-10-LEG17-Sed-406.seg107">PRESIDENTE. Senatrice Mattesini, la Presidenza farà presente le questioni sinora poste.</seg>
            </u>
            <note type="speaker">MANDELLI (FI-PdL XVII)</note>
            <u ana="#regular" who="#MandelliAndrea" xml:id="ParlaMint-IT_2015-03-10-LEG17-Sed-406.u63">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg108">Signora Presidente, all'età di 86 anni si è spento Peppino Fumagalli, patron del gruppo Candy. Con il padre Eden, i fratelli Niso ed Enzo, è stato l'inventore nel 1946 della prima lavatrice italiana. Nominato in seguito alla scomparsa del padre amministratore delegato, nel 1970 ha portato l'azienda del brianzolo ad operare con marchi internazionali come Candy e Hoover, impiegando 5.300 dipendenti in otto stabilimenti con un fatturato di oltre 860 milioni. È un'azienda simbolo dell'Italia che produce in un periodo storico forse irripetibile. Lo vorrei ricordare con le sue parole: «Compito di un'azienda è lavorare seriamente, realizzare prodotti intelligenti e venderli ad un prezzo onesto». Perdiamo un uomo schivo, riservato, che ha dato lustro al Paese con il suo ingegno e le sue intuizioni, membro di una famiglia che ha contribuito a portare il nome dell'Italia nel mondo, rafforzando l'immagine bella del nostro Paese. Vorrei esprimere a nome mio personale a Beppe, Aldo, Silvano e Maurizio le più sentite condoglianze per questa grave perdita per il mondo industriale italiano.</seg>
               <kinesic type="applause">
                  <desc>Applausi dal Gruppo FI-PdL XVI e della senatrice Albano</desc>
               </kinesic>
               <seg xml:id="ParlaMint-IT_2015-03-10-LEG17-Sed-406.seg109">PRESIDENTE. La ringrazio, senatore. La Presidenza si associa alle condoglianze alla famiglia.</seg>
            </u>
            <note type="speaker">PEZZOPANE (PD)</note>
            <u ana="#regular" who="#PezzopaneStefania" xml:id="ParlaMint-IT_2015-03-10-LEG17-Sed-406.u64">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg110">Signora Presidente, anche in Abruzzo il maltempo ha prodotto notevoli danni e creato consistenti pericoli. In particolare, voglio segnalare un gravissimo problema, che è stato la conseguenza di una normalissima perturbazione invernale, anche se un po' più impegnativa di altre. Mi riferisco all'esplosione di un gasdotto, avvenuta venerdì 6 marzo nel Comune di Mutignano in provincia di Teramo in Abruzzo. Ci sono stati feriti e gravi danni e, solo per un miracolo, non è avvenuta una strage. Non è la prima volta che accadono incidenti di siffatta natura. Credo che un incidente come questo debba far riflettere l'intero Parlamento e, sicuramente, il Governo e le sue strutture burocratiche: se a seguito soltanto di uno smottamento, è avvenuta un'esplosione così grave, considerando anche che Mutignano non è in zona sismica, possiamo facilmente immaginare cosa potrebbe accadere con analoghi strumenti di metanodotti in zone sismiche. La procura della Repubblica presso il tribunale di Teramo, a seguito dell'incidente di Mutignano, ha aperto un procedimento penale per incendio colposo e crollo colposo. Io attenderò fiduciosamente, come tutti, l'esito di questo procedimento giudiziario. Nel frattempo, però, intendo segnalare ancora e per l'ennesima volta che il competente Ministero sta decidendo di collocare in Abruzzo, nelle zone interne, e precisamente in valle Peligna, zona ad altissimo rischio sismico, un altro metanodotto e che tutte le parti sociali, molti partiti e movimenti, i comitati, i Comuni e la Regione chiedono al Ministero di cambiare percorso. E si può cambiare percorso, perché ci sono alternative. Io chiedo a lei, Presidente, di farsi portavoce presso il Ministero competente di questo allarme enorme che è scaturito dall'incidente di Mutignano. Il gasdotto in Abruzzo non può assolutamente percorrere zone ad alto rischio sismico. Sarebbe una scelta sbagliata, grave, con ripercussioni sull'ambiente e con pericoli per la popolazione di dimensioni gigantesche. Purtroppo, l'Abruzzo è molto fragile, e lo hanno dimostrato significativi eventi sismici che potrebbero ripetersi. Realizzare un nuovo metanodotto in zone ad alto rischio sismico significherebbe sfidare la fragilità dell'Abruzzo. Confido nell'intelligenza e nella sensibilità del Ministero, che invito a convocare rapidamente un incontro con le Regioni - sono più di una a protestare - per individuare un nuovo percorso. PRESIDENTE. Senatrice, la Presidenza si renderà interprete della sua richiesta.</seg>
            </u>
            <note type="speaker">PAGLINI (M5S)</note>
            <u ana="#regular" who="#PagliniSara" xml:id="ParlaMint-IT_2015-03-10-LEG17-Sed-406.u65">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg111">Signora Presidente, come già annunciato anche dalle due senatrici prima di me, ci tengo molto a far presente cosa è successo la scorsa settimana. Nella notte tra giovedì e venerdì la Toscana è stata colpita da una terribile calamità che, dai media nazionali, non è uscita per l'effettiva gravità. In pratica, abbiamo subito una sorta di anomalo uragano presentatosi a macchia di leopardo, con venti che hanno soffiato a più di 200 chilometri orari. Molti Comuni sono stati devastati dal fortissimo vento di grecale, che ha fatto strage di alberi, alcuni anche secolari, sradicandoli e abbattendone a migliaia. Sono crollati su tetti, aziende, ospedali, scuole ed edifici privati. Ci sono state frane. Tutto intorno è stato danneggiato. Si è bloccato tutto, anche la linea ferroviaria tra Firenze e Pistoia. Il vento ha portato via le sbarre di un passaggio a livello. Domenica ho fatto un'ispezione nella zona della Versilia, dove sono venute giù circa 22.000 piante, alcune delle quali secolari. Se questo fenomeno atmosferico fosse avvenuto di giorno, sarebbe stata senz'altro una strage. Disagi si sono registrati anche sull'autostrada Firenze-Lucca. A pochi giorni di distanza dall'uragano, centinaia di persone sono tuttora al lavoro per riportare al più presto alla normalità Pistoia, la Versilia, la costa livornese, il territorio di Massa-Carrara, l'entroterra e la zona costiera. Ingentissimi sono stati i danni in Valdinievole, dove sono stati colpiti capannoni, serre e vivai. Il bilancio dei danni è tuttora in corso. Gravissimo e anche simbolicamente rilevante è quanto accaduto a Sant'Anna di Stazzema, dove la furia del vento ha devastato il Parco della pace che ricorda l'eccidio del 1944. La lapide con il nome delle vittime della strage nazista si è frantumata e la chiesa è stata scoperchiata. Nell'approssimarsi del settantesimo anniversario della liberazione, ci auguriamo che gli interventi di ripristino vengano attuati in tempi rapidi. Mediaticamente non è passata l'effettiva gravità di quanto è accaduto. Mi auguro che il Governo non stia sottovalutando il disastro, l'ennesimo che recentemente ha colpito la Toscana. Il timore è che i cittadini potrebbero essere ancora abbandonati e, dopo gli interventi di urgenza, essere costretti ad arrangiarsi da soli. Sono state fatte promesse dal ministro Martina e dalla sottosegretario Velo ma, come ribadito dalla Protezione civile, nella trentina di emergenze di cui ci si è occupati dalla fine del 2013, il Consiglio dei ministri non ha ancora deliberato risorse economiche per risarcire i privati. Intanto, la Regione Toscana ha dichiarato lo stato di emergenza regionale con un decreto del presidente Rossi. Privati e aziende che avessero subito danni sono stati invitati a raccogliere documentazioni fotografiche e fatture per la successiva segnalazione, per ottenere risarcimenti. Ma non vorremmo che fosse l'ennesimo intervento spot e, quando sarà finita l'emergenza, si scoprirà che poco o nulla verrà rimborsato. È quanto si è verificato nelle ultime calamità, laddove per ragioni di spending review, dopo aver risolto le situazioni di pericolo imminente, si è detto che non c'erano più risorse disponibili. Sto depositando un'interrogazione per l'ennesimo disastro in Toscana. Noi del Movimento 5 Stelle ci auguriamo che i cittadini questa volta siano veramente ascoltati ed aiutati.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
            </u>
         </div>
         <div type="debateSection">
            <head>Per lo svolgimento di un'interrogazione</head>
            <note type="speaker">PUGLIA (M5S)</note>
            <u ana="#regular" who="#PugliaSergio" xml:id="ParlaMint-IT_2015-03-10-LEG17-Sed-406.u66">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2015-03-10-LEG17-Sed-406.seg112">Signora Presidente, la ringrazio per avermi dato la parola. Intervengo per ricordare una vicenda che, purtroppo, ancora una volta, sta investendo famiglie di lavoratori. Mi riferisco alla vicenda che vede entrare in crisi la Jabil, un'azienda di Marcianise, un fiore all'occhiello della microelettronica, dove operano centinaia di lavoratori altamente specializzati. Qualche mese fa la Jabil ha aperto un ultimo tavolo presso il Ministero dello sviluppo economico e, alla fine, sono stati decisi 205 esuberi. Ci stiamo battendo con forza affinché si trovi una soluzione diversa e questa azienda possa rientrare tra le aziende fornitrici della grande Finmeccanica, fortunatamente ancora italiana, anche se ho sentito voci secondo le quali si vuole vendere questo fiore all'occhiello dell'industria italiana. Fintanto che ci saremo, ci batteremo affinché questo non avvenga. Ultimamente c'è stato un nuovo accordo nella zona di Marcianise. In particolare, la Ericsson ha dichiarato di voler andare via dall'Italia: ancora una volta una grande azienda vuole andare via dal nostro Paese. Noi stiamo spingendo - ed io spero veramente che ciò venga accolto anche dal Governo - affinché queste situazioni vengano risolte dalla politica, perché abbiamo visto che purtroppo ne capitano sempre di più. Si tratta, quindi, di un problema sociale, di cui la politica deve farsi carico, e su cui noi stiamo chiedendo a gran voce al Governo di intervenire. La Ericsson cosa ha fatto, una volta rilasciata quella dichiarazione? Ha deciso di cedere un ramo di azienda alla Jabil, sempre nella stessa zona di Marcianise. Ricordo, però, che la Jabil, comunque, ha già dei problemi. Allora io spero veramente che il Ministero vigili e controlli, affinché i lavoratori della Jabil abbiano delle garanzie. Perché dico questo? Oggi - proprio oggi - era prevista presso la Commissione lavoro del Senato della Repubblica - io sono uno dei suoi membri - l'audizione dei rappresentanti sindacali che si stanno occupando della cessione di ramo d'azienda, e volevamo anche ascoltare i rappresentanti aziendali. L'audizione è stata sconvocata, perché questa notte, alle ore 5, hanno chiuso un'ipotesi di accordo (si tratta, quindi, di un preaccordo). Noi siamo contenti che siano riusciti a fare questo accordo, anche se alle 5 di mattina. Ci rendiamo conto che volevano assolutamente chiudere la trattativa prima di venire in Senato. Da un lato, è bene che sia stato fatto un accordo (gli stessi sindacati hanno chiesto di non venire oggi, perché anche loro hanno firmato l'accordo). Tuttavia, c'è un problema: i lavoratori della Jabil non erano al corrente di detto accordo e, sinceramente, sono anch'essi da considerare. Sarà, infatti, la stessa Jabil ad inglobare il ramo d'azienda della Ericsson. Io sono seriamente preoccupato, a tal riguardo signora Presidente e quindi, vorrei che la Presidenza se ne facesse carico. Sollecito ancora una volta il Governo a rispondere all'interrogazione 3-01409 che ho presentato qualche mese fa sulla Jabil, nella quale vengono specificate tutte le faccende di cui tener conto.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
            </u>
         </div>
         <div type="debateSection">
            <head>Saluto ad una rappresentanza dell'associazione «ARCA Mori Vecio» di Mori (Trento)</head>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2015-03-10-LEG17-Sed-406.u67">
               <seg xml:id="ParlaMint-IT_2015-03-10-LEG17-Sed-406.seg113">Salutiamo la seconda tranche dei componenti dell'associazione «ARCA Mori Vecio» di Mori, in provincia di Trento. Benvenuti anche voi al Senato, anche se siamo in chiusura di seduta.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <head>Mozioni, interpellanze e interrogazioni, annunzio</head>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2015-03-10-LEG17-Sed-406.u68">
               <seg xml:id="ParlaMint-IT_2015-03-10-LEG17-Sed-406.seg114">Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per le sedute di mercoledì 11 marzo 2015</head>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2015-03-10-LEG17-Sed-406.u69">
               <seg xml:id="ParlaMint-IT_2015-03-10-LEG17-Sed-406.seg115">Il Senato tornerà a riunirsi domani, mercoledì 11 marzo, in due sedute pubbliche, la prima alle ore 9,30 e la seconda alle ore 16,30, con il seguente ordine del giorno: (Vedi ordine del giorno) La seduta è tolta (ore 19,39).</seg>
            </u>
         </div>
      </body>
   </text>
</TEI>

