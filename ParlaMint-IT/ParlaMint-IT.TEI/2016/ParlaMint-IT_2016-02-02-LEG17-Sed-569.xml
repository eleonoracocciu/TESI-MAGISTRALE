<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #reference" xml:id="ParlaMint-IT_2016-02-02-LEG17-Sed-569" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 17, Seduta 569 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 17, Sitting 569 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 17, seduta 569, giorno (2016-02-02)</title>
            <title type="sub" xml:lang="en">Report of the session of the Senate of the Italian Republic, Term 17, Sitting 569, Day (2016-02-02)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.17" n="17-upper">17 Legislatura</meeting>
            <meeting ana="#parla.upper #parla.sitting" n="569-upper">569 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="113" unit="speeches" xml:lang="it">113 discorsi</measure>
            <measure quantity="113" unit="speeches" xml:lang="en">113 speeches</measure>
            <measure quantity="25591" unit="words" xml:lang="it">25.591 parole</measure>
            <measure quantity="25591" unit="words" xml:lang="en">25,591 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=17&amp;id=0964262</idno>
               <date when="2016-02-02">02.02.2016</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="12"/>
               <tagUsage gi="head" occurs="8"/>
               <tagUsage gi="note" occurs="228"/>
               <tagUsage gi="seg" occurs="113"/>
               <tagUsage gi="u" occurs="33"/>
               <tagUsage gi="vocal" occurs="2"/>
               <tagUsage gi="body" occurs="1"/>
               <tagUsage gi="kinesic" occurs="30"/>
               <tagUsage gi="desc" occurs="32"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2016-02-02">02.02.2016</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#reference" xml:lang="it">
      <body>
         <div type="debateSection">
            <note type="president">Presidenza del presidente GRASSO</note>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2016-02-02-LEG17-Sed-569.u1">
               <seg xml:id="ParlaMint-IT_2016-02-02-LEG17-Sed-569.seg1">La seduta è aperta (ore 16,33). Si dia lettura del processo verbale. PETRAGLIA, segretario, dà lettura del processo verbale della seduta pomeridiana del 28 gennaio. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2016-02-02-LEG17-Sed-569.u2">
               <seg xml:id="ParlaMint-IT_2016-02-02-LEG17-Sed-569.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Preannunzio di votazioni mediante procedimento elettronico</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2016-02-02-LEG17-Sed-569.u3">
               <seg xml:id="ParlaMint-IT_2016-02-02-LEG17-Sed-569.seg3">Avverto che nel corso della seduta odierna potranno essere effettuate votazioni qualificate mediante il procedimento elettronico.</seg>
               <seg xml:id="ParlaMint-IT_2016-02-02-LEG17-Sed-569.seg4">Pertanto decorre da questo momento il termine di venti minuti dal preavviso previsto dall'articolo 119, comma 1, del Regolamento (ore 16,34).</seg>
            </u>
         </div>
         <div type="debateSection">
            <head>Governo, composizione</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2016-02-02-LEG17-Sed-569.u4">
               <seg xml:id="ParlaMint-IT_2016-02-02-LEG17-Sed-569.seg5">Onorevoli colleghi, comunico che il Presidente del Consiglio dei ministri ha inviato la seguente lettera: «Roma, 29 gennaio 2016 Onorevole Presidente, informo la S.V. che il Presidente della Repubblica, con proprio decreto in data odierna, adottato su mia proposta, ha nominato Ministro senza portafoglio l'on. dott. Enrico COSTA, il quale cessa dalla carica di Vice Ministro e di Sottosegretario di Stato presso il Ministero della giustizia.</seg>
               <seg xml:id="ParlaMint-IT_2016-02-02-LEG17-Sed-569.seg6">F. to Matteo Renzi».</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg7">In pari data il Presidente del Consiglio dei ministri ha inviato anche la seguente lettera: «Roma, 29 gennaio 2016 Onorevole Presidente, informo la S.V. che il Presidente della Repubblica, con proprio decreto in data odierna, adottato su mia proposta, sentito il Consiglio dei Ministri, ha nominato i seguenti Sottosegretari di Stato: alla Presidenza del Consiglio dei Ministri: - prof. Tommaso NANNICINI; per gli Affari esteri e la cooperazione internazionale: - on. Vincenzo AMENDOLA; per la Giustizia: - sen. Federica CHIAVAROLI; - on. dott. Gennaro MIGLIORE; per lo Sviluppo economico: - on. Teresa BELLANOVA, la quale cessa dalla carica di Sottosegretario al Lavoro e alle politiche sociali; - sen. dott. Antonio GENTILE» - il quale, ai sensi dell'articolo 13 del Regolamento, cessa dalla carica di Segretario del Consiglio di Presidenza - «per le Infrastrutture e i trasporti: - sen. dott.ssa Simona VICARI, la quale cessa dalla carica di Sottosegretario allo Sviluppo economico; per i Beni e le attività culturali e il turismo: - on. dott.ssa Dorina BIANCHI; - on. dottor Antimo CESARO.</seg>
               <seg xml:id="ParlaMint-IT_2016-02-02-LEG17-Sed-569.seg8">F. to Matteo Renzi»</seg>
            </u>
         </div>
         <div type="debateSection">
            <note>Seguito della discussione dei disegni di legge: (2081) CIRINNA' ed altri. - Regolamentazione delle unioni civili tra persone dello stesso sesso e disciplina delle convivenze</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/46051.htm</note>
            <note>Seguito della discussione dei disegni di legge: (14) MANCONI e CORSINI. - Disciplina delle unioni civili</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/39314.htm</note>
            <note>Seguito della discussione dei disegni di legge: (197) ALBERTI CASELLATI ed altri. - Modifica al codice civile in materia di disciplina del patto di convivenza</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/39495.htm</note>
            <note>Seguito della discussione dei disegni di legge: (239) GIOVANARDI. - Introduzione nel codice civile del contratto di convivenza e solidarietà</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/39865.htm</note>
            <note>Seguito della discussione dei disegni di legge: (314) BARANI e MUSSOLINI. - Disciplina dei diritti e dei doveri di reciprocità dei conviventi</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/40058.htm</note>
            <note>Seguito della discussione dei disegni di legge: (909) PETRAGLIA ed altri. - Normativa sulle unioni civili e sulle unioni di mutuo aiuto</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/41505.htm</note>
            <note>Seguito della discussione dei disegni di legge: (1211) MARCUCCI ed altri. - Modifiche al codice civile in materia di disciplina delle unioni civili e dei patti di convivenza</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/43663.htm</note>
            <note>Seguito della discussione dei disegni di legge: (1231) LUMIA ed altri. - Unione civile tra persone dello stesso sesso</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/43713.htm</note>
            <note>Seguito della discussione dei disegni di legge: (1316) SACCONI ed altri. - Disposizioni in materia di unioni civili</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/43968.htm</note>
            <note>Seguito della discussione dei disegni di legge: (1360) FATTORINI ed altri. - Regolamentazione delle unioni civili tra persone dello stesso sesso</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/44071.htm</note>
            <note>Seguito della discussione dei disegni di legge: (1745) SACCONI ed altri. - Testo unico dei diritti riconosciuti ai componenti di una unione di fatto</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/45187.htm</note>
            <note>Seguito della discussione dei disegni di legge: (1763) ROMANO ed altri. - Disposizioni in materia di istituzione del registro delle stabili convivenze</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/45233.htm</note>
            <note>Seguito della discussione dei disegni di legge: (2069) MALAN e BONFRISCO. - Disciplina delle unioni registrate</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/46019.htm</note>
            <note>Seguito della discussione dei disegni di legge: (2084) CALIENDO ed altri. - Disciplina delle unioni civili</note>
            <note type="time">16,37</note>
            <note type="link">http://www.senato.it/leg/17/BGT/Schede/Ddliter/46059.htm</note>
            <note type="time">(ore 16,37)</note>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2016-02-02-LEG17-Sed-569.u5">
               <seg xml:id="ParlaMint-IT_2016-02-02-LEG17-Sed-569.seg9">L'ordine del giorno reca il seguito della discussione dei disegni di legge nn. 2081, 14, 197, 239, 314, 909, 1211, 1231, 1316, 1360, 1745, 1763, 2069 e 2084.</seg>
            </u>
            <note>Ricordo che nella seduta antimeridiana del 28 gennaio sono state illustrate le questioni pregiudiziali e sospensive e ne ha avuto inizio la discussione.</note>
            <note type="preliminarySuspensiveException">QUESTIONE PREGIUDIZIALI E SOSPENSIVE</note>
            <note type="speaker">D'ALI' (FI-PdL XVII)</note>
            <u ana="#regular" who="#DAliAntonio" xml:id="ParlaMint-IT_2016-02-02-LEG17-Sed-569.u6">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-02-02-LEG17-Sed-569.seg10">Signor Presidente, ho chiesto d'intervenire per segnalare a lei e all'Assemblea che sarà assai difficile poter valutare alcune questioni pregiudiziali e votarle, quindi ne chiedo lo slittamento, in quanto la Commissione bilancio non ha ancora espresso il parere neanche sul testo. Ciò in conseguenza del fatto che lo stesso Governo ci ha comunicato che è assolutamente indispensabile controllare che i fondi cui il disegno di legge fa riferimento per la copertura delle previsioni previdenziali, soprattutto legate alle conseguenze dell'eventuale approvazione del disegno di legge in esame, potrebbero già essere stati utilizzati e quindi potrebbero non avere più la capienza. Siamo quindi in attesa della relazione tecnica da parte del Governo sul testo, signor Presidente. Siccome, tra le questioni pregiudiziali presentate, alcune fanno riferimento anche all'articolo 81 della Costituzione, quindi alla congruità della copertura economica e finanziaria prevista dalla Costituzione, credo che noi non possiamo procedere alla votazione di queste pregiudiziali se prima non abbiamo la certezza che la Commissione bilancio possa aver esitato il testo. Poi naturalmente ci sarà il parere sugli emendamenti, ma sappiamo che può essere reso in un secondo momento.</seg>
            </u>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2016-02-02-LEG17-Sed-569.u7">
               <seg xml:id="ParlaMint-IT_2016-02-02-LEG17-Sed-569.seg11">Come è noto, anche per i numerosissimi precedenti in materia, nulla osta a che si proceda all'esame delle questioni pregiudiziali e alle relative votazioni. Per informare l'Assemblea, comunico che sono iscritti a parlare senatori per circa ventuno ore di discussione, che forse non consentiranno nemmeno di concludere la discussione generale questa settimana. Naturalmente, prima di iniziare qualsiasi votazione sugli emendamenti, sarà necessario acquisire il parere da lei richiesto. Possiamo quindi procedere.</seg>
            </u>
            <note type="speaker">GIOVANARDI (GAL (GS, PpI, M, MBI, Id, E-E))</note>
            <u ana="#regular" who="#GiovanardiCarlo" xml:id="ParlaMint-IT_2016-02-02-LEG17-Sed-569.u8">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-02-02-LEG17-Sed-569.seg12">Signor Presidente, intervengo sulle nostre quattro questioni pregiudiziali e per esprimere il mio giudizio sulle altre. Il primo problema è che il testo arriva all'esame dell'Aula dopo che l'articolo 72 della Costituzione è stato stracciato dalla Presidenza. Il testo in discussione è stato presentato al Senato il 6 ottobre, assegnato alla Commissione giustizia; il 12 ottobre la relatrice Cirinnà ha svolto la relazione; ci siamo iscritti a parlare come senatori, ma nessuno di noi è potuto intervenire, quindi l'esame in Commissione non è neanche cominciato. Il giorno dopo la Conferenza dei Capigruppo lo ha calendarizzato per l'Assemblea e dal 14 ottobre la Commissione giustizia è stata esautorata, tanto che il Presidente ha dovuto comunicare che il provvedimento sarebbe andato all'esame dell'Aula senza relatore. Poi dal 14 ottobre fino al 28 gennaio il testo non è stato esaminato dalla Commissione, che non poteva più farlo. Ho ricordato in precedenza che la cosiddetta legge Fini-Giovanardi è stata abrogata per violazione dell'articolo 72 della Costituzione, perché la Corte costituzionale ha scritto che, quando un testo coinvolge delicate scelte di natura politica, giuridica e scientifica, a nulla vale che per tre anni sia stato discusso in Commissione al Senato, perché poi è stato inserito frettolosamente in un disegno di legge di conversione, violando l'articolo 72 della Costituzione, che rende obbligatorio l'esame in Commissione. Ho scritto una lettera al Presidente, ricordandogli tutte queste cose, ma non ho avuto risposta. Vi leggo allora quello che disse il senatore Angius, a proposito della cosiddetta legge Cirami, che dopo un mese era stata richiamata in Assemblea. In quel caso il Regolamento era stato applicato correttamente, perché si erano abbreviati, ma non cancellati i tempi. Il senatore Angius, a nome del PD, disse: «Quando si imbroglia sulle regole»...</seg>
               <vocal type="noise">
                  <desc>Brusio</desc>
               </vocal>
               <seg xml:id="ParlaMint-IT_2016-02-02-LEG17-Sed-569.seg13">Vorrei essere ascoltato, signor Presidente.</seg>
               <seg xml:id="ParlaMint-IT_2016-02-02-LEG17-Sed-569.seg14">PRESIDENTE. Senatore Giovanardi, si interrompa un momento e recupereremo questo tempo. Prego i senatori di fare silenzio o di accomodarsi fuori per perseguire le loro conversioni. Per favore, colleghi, non sostate al centro dell'emiciclo. Prego gli assistenti di invitare i senatori a prendere posto o ad uscire dall'Aula.</seg>
               <seg xml:id="ParlaMint-IT_2016-02-02-LEG17-Sed-569.seg15">Grazie, signor Presidente. Dunque, disse il presidente Angius: «Quando si imbroglia sulle regole, quando si gioca a nascondino con le norme che la maggioranza e il Governo intendono approvare, non si può più avere fiducia e noi non la possiamo avere in chi ha la responsabilità istituzionale del Senato della Repubblica». In quel caso erano stati abbreviati i termini e, dopo un mese di discussione in Commissione, era stato richiamato il provvedimento in Assemblea. Qui i termini sono stati azzerati e non c'è stato neanche un minuto di tempo in Commissione per esaminare il provvedimento, come impone l'articolo 72 della Costituzione. Se verrà respinta la nostra richiesta di far tornare il provvedimento in Commissione, presenteremo nei prossimi giorni un conflitto d'attribuzione presso la Corte costituzionale, per la lesione senza precedenti, in sessanta anni di storia del Senato, delle prerogative costituzionalmente garantite dalla Commissione. Questa è dunque il primo motivo che poniamo all'attenzione dell'Assemblea. Il secondo riguarda la lesione dell'articolo 29 della Costituzione. Ora sta parlando il senatore Giovanardi, ma nei giorni scorsi i Presidenti o Vice Presidenti emeriti della Corte costituzionale Flick, Mirabelli, Chieppa, Santosuosso, De Siervo, Maddalena e Napolitano hanno tutti autorevolmente firmato appelli o rilasciato interviste, in cui si dice che il testo presentato in Assemblea confligge direttamente con l'articolo 29 della Costituzione, perché le unioni civili tra uomo e uomo o tra donna e donna si sovrappongono, richiamando le norme del codice civile, al matrimonio previsto dalla Costituzione</seg>
               <kinesic type="applause">
                  <desc>Applausi del senatore D'Ambrosio Lettieri</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg16">La Corte costituzionale ci ha chiesto di applicare l'articolo 2 della Costituzione, sulle formazioni sociali, e non di creare un matrimonio di serie B. Quindi, i maggiori costituzionalisti italiani hanno bollato questo testo come incostituzionale.</seg>
               <seg xml:id="ParlaMint-IT_2016-02-02-LEG17-Sed-569.seg17">Passo dunque al terzo motivo di incostituzionalità, che abbiamo presentato: se passa questa legge avremo il matrimonio tra uomo e donna, regolato dall'articolo 29 della Costituzione, avremo le unioni civili, esclusivamente tra uomo e uomo o tra donna e donna, con la reversibilità e tutti i privilegi del matrimonio, avremo le convivenze eterosessuali, regolate dalla seconda parte della legge Cirinnà, che valgono solo per gli eterosessuali non sposati. Quindi i due uomini o le due donne avranno diritto alla pensione di reversibilità, ma la famiglia di fatto, magari con due figli, non avrà tale diritto, che è previsto solo per le coppie omosessuali. Esiste poi una quarta categoria, costituita dalle coppie di fatto, che non fanno le convenzioni, né le unioni civili, e che avranno la protezione che la giurisprudenza già assegna a quel tipo di coppie. Avremo poi le coppie che vivono in una situazione di solidarietà, ma non sulla base di un rapporto d'amore, prendiamo ad esempio il caso della convivenza tra due vedove, che pure hanno diritto a veder regolati tali rapporti, e poi avremo i single. Dunque avremo creato un codice civile a fette, diviso in sei parti, e i magistrati dovranno districarsi in questo ginepraio di norme. Dunque, invece di parificare i diritti di tutti, invece di dare a tutti i non sposati la possibilità di fruire di diritti per l'assistenza, l'ospedale, l'affitto, la casa o la successione nell'impresa, si stabiliscono diverse categorie, l'una diversa dall'altra, in base alla situazione in cui si trovano. Un'ultima cosa, forse la più importante di tutte, che attiene alla pregiudiziale di costituzionalità è che questo disegno di legge apre la strada alla compravendita di bambini e noi diciamo che i bambini non si comprano. Oggi una coppia uomo-uomo, può andare all'estero e portarsi a casa un bambino fatto con l'utero in affitto, e se il padre vero, quello biologico, muore, il tribunale, secondo l'articolo 44, lettera a), in vigore, può dare in adozione il bambino al partner superstite, anche se non è il padre, perché si può accertare che ci sia un carattere stabile di affetto fra i due. Se passa invece il disegno di legge presentato dalla senatrice Cirinnà, chiunque, spendendo 80.000, 100.000 o 120.000 euro, va a procurarsi l'ovocita con una selezione eugenetica in alcuni Paesi che garantiscono che la persona sia bianca, bella, alta, sana, naturalmente con contratti che prevedono l'aborto se le cose vanno male. Poi si prende una donna del terzo mondo o in Ucraina, che per disperazione e per povertà è costretta a vendersi, e dopo nove mesi questo bambino viene strappato alla madre, programmato come orfano, portato in Italia da due uomini che, se passa il disegno di legge Cirinnà, un minuto dopo chiedono l'adozione e diventano genitore 1 e genitore 2: un'infamia nei confronti delle donne che vengono sfruttate; un'infamia nei confronti dei bambini privati del diritto che il Comune di Roma, su iniziativa della senatrice Cirinnà, ha dato ai cani e ai gatti dei canili, a cui non possono essere portati via i cuccioli per almeno quattro mesi perché mancherebbe loro l'affetto della madre. Questo e quanto capiterà con questo testo. Quindi, le nostre quattro proposte, una di metodo e le altre di merito, danno il nostro segno di come sia stato assolutamente folle e affrettato portare un tema così delicato all'attenzione dell'Aula senza un minimo di approfondimento dei temi giuridici complessi, che sono alla base di questo provvedimento, creando nuovamente figli e figliastri, e senza nessuna informazione. Ho dovuto telefonare a Oscar Giannino e ad Alessandro Milan a «Radio24», una delle maggiori radio italiane, perché stavano spiegando a tutti che le unioni civili sono sia per gli omosessuali che per gli eterosessuali, e valgono per tutti. Ho dovuto chiamare per dire loro: ma cosa state dicendo? Le unioni civili sono una categoria solamente per gli omosessuali. Le coppie di fatto uomo-donna hanno invece un trattamento inferiore e diverso da quello che viene dato a loro: una cosa, dal punto di vista costituzionale, totalmente ingiustificabile. Allora se ne avessimo avuto tempo, avremmo potuto fare magari quello che ha fatto la Grecia. Ricordo all'Assemblea che le ultime leggi in Europa sulla materia sono state quella della Slovenia, che con il 64 per cento dei voti ha bocciato la legge sul matrimonio gay, e quella della Croazia, che con un referendum popolare l'ha anch'essa bocciato. Inoltre, la Grecia ha presentato un disegno di legge su cui tutte, le associazioni LGBT hanno espresso il loro consenso, tanto che io ne ho riproposto il contenuto sotto forma di emendamento. Cosa dice la legge greca così lodata di Tsipras? Dice che si va da un notaio e chiunque (uomo-uomo, donna-donna, donna-uomo) può fare un contratto di solidarietà che viene poi depositato presso il Comune, e con quel contratto si garantiscono tutta una serie di diritti individuali. Vorrei ricordare Aldo Moro e Amendola, e qui c'è il presidente Napolitano che ha conosciuto Amendola e la Iotti personalmente. All'Assemblea costituente, quando l'articolo 2 prevedeva che si garantivano i diritti dei singoli e delle formazioni sociali, Moro, Amendola, la Iotti e Fanfani presentarono un emendamento che diceva: non i diritti dei singoli e delle formazioni; loro sostenevano di non riconoscere il diritto del sindacato o del patronato o del partito, bensì i diritti dei singoli nelle associazioni; quindi i diritti di due soggetti che vogliono fare un'unione civile o di un uomo e di una donna che vogliono fare queste convenzioni, i diritti dei due singoli nella formazione sociale; non c'è il diritto della formazione sociale. L'articolo 2 venne emendato, la Costituente approvò la modifica e le formazioni sociali in cui si svolge la personalità dell'individuo. E questo ci ha chiesto di fare la Corte costituzionale con la sentenza n. 10, affermando che, neanche con la più grande fantasia del mondo un Parlamento, se non si modifica l'articolo 29, può attribuire il matrimonio se non esclusivamente a un uomo e a una donna. Purtroppo il disegno di legge Cirinnà sconvolge la Costituzione e quello che la Corte costituzionale ci ha detto di fare. Per fortuna tantissimi omosessuali e transessuali la pensano esattamente come noi. Tutti gli omosessuali hanno avuto una madre e un padre e magari, come Pasolini o Zeffirelli, anche un rapporto di affetto privilegiato con la madre. Tutte queste cose sono state sconvolte invece da un testo che, secondo quello che alcune associazioni vogliono, punta direttamente al matrimonio, perché vogliono avere i figli. Ebbene, sul diritto di un bambino di nascere e di avere un padre e una madre noi non transigiamo. Purtroppo, con il disegno di legge Cirinnà capiterà esattamente l'opposto.</seg>
               <kinesic type="applause">
                  <desc>Applausi dal Gruppo GAL (GS, PpI, FV, M, MBI, Id, E-E).</desc>
               </kinesic>
            </u>
            <note type="speaker">FORMIGONI (AP (NCD-UDC))</note>
            <u ana="#regular" who="#FormigoniRoberto" xml:id="ParlaMint-IT_2016-02-02-LEG17-Sed-569.u9">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-02-02-LEG17-Sed-569.seg18">Signor Presidente, colleghi, il Gruppo di Area Popolare ha presentato la questione pregiudiziale di costituzionalità QP1 e la questione sospensiva QS2. Vorrei brevemente ricordarne i termini fondamentali per chiedere all'Aula di appoggiarle. Presidente, partirò dalla questione sospensiva, che abbiamo presentato non con un intento dilatorio, tant'è vero che indichiamo tempi certi di lavoro per la Commissione giustizia. Il nostro intento è esattamente l'opposto: è dare la possibilità a tutti noi, senatrice e senatori, di portare a termine e di varare una legge che abbia la certezza di essere tale, che non sia revocabile in nullità per un errore grave che noi possiamo commettere e che stiamo commettendo. Presidente e colleghi, credo che sia chiaro a tutti che la procedura che stiamo seguendo non è prevista né dal nostro Regolamento del Senato né dalla Costituzione. È una procedura scorretta che non potrà che essere sanzionata dalla Corte. È già stato ricordato da diversi colleghi che mi hanno preceduto nel dibattito della settimana scorsa e anche appena pochi istanti fa dal senatore Giovanardi: c'è il precedente di grande rilievo dell'abrogazione e della dichiarazione di incostituzionalità della legge Fini-Giovanardi, proprio perché questa non fu varata dal Parlamento di allora seguendo la procedura corretta. Colleghi, sappiamo tutti, al di là delle posizioni che ciascuno di noi è spinto ad assumere nei dibattiti pubblici, che questo disegno di legge è in Assemblea senza che la Commissione di merito abbia mai potuto approfondirlo e neanche sostanzialmente trattarlo; eppure, si tratta di un tema che riguarda una materia assolutamente delicata che tocca rilevanti beni costituzionali. Per cui, torno a dire, colleghe e colleghi, che il mio è un invito al buonsenso e alla razionalità. Il Senato si prenda un tempo limitato supplementare di ritorno in Commissione giustizia perché la procedura possa essere corretta. La procedura - ricordo - è chiaramente esplicitata nell'articolo 72, comma 1, della Costituzione, laddove essa prescrive che ogni disegno di legge è esaminato da ciascuna delle Camere, da una Commissione e poi dalla Camera stessa, che l'approva articolo per articolo con votazione finale. L'articolo 72, comma 1, della Costituzione è ripreso integralmente dall'articolo 44 del nostro Regolamento che prevede che le relazioni delle Commissioni siano presentate nel termine massimo di due mesi dopo un esame da parte della Commissione stessa. Noi tutti, invece, sappiamo - torno a dirlo, colleghe e colleghi - che il testo sulle unioni civili attualmente in esame è stato posto all'ordine del giorno dei lavori dell'Assemblea del Senato senza che su di esso sia mai nemmeno formalmente iniziato l'esame nella competente Commissione permanente di merito. Non solo: non è mai stato sentito il parere della Commissione bicamerale per l'infanzia, la Commissione istituzionalmente abilitata a fornire un suo contributo alla materia. Ove questo parere non fosse acquisito, questo configurerebbe un ulteriore motivo di incostituzionalità e di revoca da parte della Corte costituzionale. Allo stesso modo, si è omesso di sentire in audizione altri soggetti istituzionalmente rilevanti, come i rappresentanti della Commissione per le adozioni internazionali della Presidenza del Consiglio dei ministri, ma anche soggetti privati da tempo impegnati sul terreno delle adozioni. Signor Presidente, colleghi, questa mattina il presidente del nostro partito, il ministro Angelino Alfano, ha avanzato una proposta pubblica affinché il Senato si prenda un tempo limitato - ripeto, nessun ostruzionismo - per la ricerca del massimo accordo possibile. Stiamo trattando un tema non soltanto delicatissimo, ma anche divisivo, non solo della nostra Assemblea, ma anche dell'opinione pubblica, del Paese. Si tratta di un disegno che non potrà e non dovrà essere approvato a colpi di maggioranza o, per meglio dire, a colpi di maggioranze, perché le maggioranze potrebbero anche essere variabili, casuali; un tema così delicato non potrebbe essere approvato da maggioranze casuali. Torno, quindi, a dire che il mio e il nostro è un invito alla ragionevolezza, al ragionamento, alla razionalità. Brevemente, nel poco tempo che mi rimane, ricordo, come ho già accennato, che abbiamo presentato la questione pregiudiziale di incostituzionalità QP1, perché anche sotto questo profilo il disegno di legge presenta numerose incongruenze. Innanzitutto, è l'insieme del provvedimento, soprattutto nella sua prima parte, ad essere in contrasto con gli articoli 29 e 31 della Costituzione; un contrasto patente, un contrasto forte, che non può che essere riconosciuto, laddove la Costituzione sottolinea che la Repubblica riconosce i diritti della famiglia come società naturale fondata sul matrimonio ed è chiamata ad agevolare «con misure economiche e altre provvidenze la formazione della famiglia e l'adempimento dei compiti relativi». Non solo: c'è una violazione chiara dell'articolo 3, laddove viene assimilato al regime della famiglia quello di una formazione sociale diversa, mentre l'articolo 3 impone al legislatore di trattare fattispecie eguali in modo eguale e fattispecie diverse in modo diverso. Poi, colleghi, è manifestamente violato l'articolo 81 della Costituzione, poiché c'è un'insufficiente copertura di bilancio, riferita alle norme sull'estensione della pensione di reversibilità. È chiaro ed è detto con chiarezza che il calcolo deve essere fatto su un periodo di tempo di almeno dieci anni; invece, il testo in esame assume a riferimento un periodo largamente inferiore. Se si fosse agito in termini coerenti con quanto la Costituzione impone, ci saremmo resi conto di essere di fronte ad una spesa obbligatoria di ben altra dimensione, molto più rilevante, e quindi il Senato sarebbe spinto a pronunciarsi di fronte ad un aumento delle spese dello Stato previste per una somma decisamente superiore: secondo calcoli che trovano il consenso di molti esperti, stiamo parlando di una cifra largamente superiore al miliardo di euro. Infine - ma si potrebbe proseguire per lungo tempo - c'è una contraddizione sul piano dello stretto diritto nell'articolo 1 del disegno di legge, che appare insanabile, poiché quando si afferma che l'unione civile è una «specifica formazione sociale» se ne riserva, poi, l'accesso a coppie dello stesso sesso, escludendone le coppie di sesso diverso. E ancora, viene violato il principio di uguaglianza, ad esempio all'articolo 3 del disegno di legge, che rappresenta una violazione patente di tale principio. E infine, il disegno di legge è in contrasto con l'articolo 31 della Costituzione, che obbliga a proteggere l'infanzia. Vi sarebbero altri rilievi da fare, sui quali però non voglio soffermarmi perché il tempo che mi è riservato è scaduto. Invito però i colleghi e le colleghe a voler procedere con un voto di libertà, che tenga conto della reale sostanza delle questioni che poniamo e possa mettere tutti noi, qualunque sia la nostra opinione, nella condizione di dare, dopo un esame adeguato, un voto libero e costituzionalmente valido.</seg>
               <kinesic type="applause">
                  <desc>Applausi dal Gruppo AP (NCD-UDC). Congratulazioni.</desc>
               </kinesic>
            </u>
            <note type="speaker">CALIENDO (FI-PdL XVII)</note>
            <u ana="#regular" who="#CaliendoGiacomo" xml:id="ParlaMint-IT_2016-02-02-LEG17-Sed-569.u10">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-02-02-LEG17-Sed-569.seg19">Signor Presidente, è stato già ricordato come questo disegno di legge arrivi in Assemblea senza che siano stati rispettati l'articolo 72 della Costituzione e l'articolo 44 del Regolamento e in violazione dell'articolo 81 della Costituzione. Io mi auguro che il Presidente della Repubblica possa bloccare questo disegno di legge, perché, signor Presidente, quello che è stato raggiunto per l'Assemblea, come possibilità di chiudere in quindici giorni la discussione e la votazione, poteva essere fatto in Commissione. La Commissione è stata invece espropriata della possibilità di discutere. Eppure, signor Presidente, avevamo dato la nostra disponibilità. Lei tenga conto del fatto che lo stesso disegno di legge Cirinnà stabilisce, all'articolo 1, che le unioni civili sono formazioni sociali. Ricorderà il Sottosegretario, che era presente in Commissione, che questa è stata una mia indicazione: una specifica formazione sociale. Ma probabilmente il Gruppo del Partito Democratico non l'ha capito, visto che ha dovuto accettarlo dopo quaranta minuti di sospensione dei lavori. E lei mi insegna che, dopo l'approvazione della Costituzione, da quando vi sono i commenti sulla Costituzione, quelle che sono le coppie di fatto, siano esse omosessuali o eterosessuali, rientrano nell'articolo 2 della Costituzione. Signor Ministro, io ho dedicato quarantacinque anni della mia vita al diritto delle persone e della famiglia. Ebbene: ovunque, in qualsiasi testo, le formazioni sociali sono le coppie di fatto, siano esse eterosessuali o omosessuali. Chiunque abbia letto un po' di diritto sa che le formazioni sociali si distinguono per la libertà di accedervi e per la libertà di uscirne, cosa che invece non si realizza con questo disegno di legge. Si tratta di un disegno di legge che introduce una discriminazione forte, signor Presidente. Secondo il censimento del 2011, noi abbiamo 1.242.000 coppie di fatto. Di queste, 571.000 sono composte da cittadini mai coniugati, e le restanti da cittadini che non hanno avuto il divorzio, salvo le coppie omosessuali che sono 7.523. Questo vuol dire che stiamo realizzando una discriminazione forte nel nostro Paese. Sono passati trent'anni - il ministro Orlando lo saprà - dalla presentazione, da parte delle donne comuniste nel 1986, del primo disegno di legge che finalmente tentava di realizzare una disciplina delle coppie di fatto, una disciplina che la Corte costituzionale ha richiamato con la sentenza n. 138 del 2010. Tale disciplina, signor Presidente, richiama direttamente l'articolo 2 della Costituzione. Questo non lo dico io, ma lo dicono i costituzionalisti e la Corte costituzionale, che ha specificamente detto che, nella disciplina delle unioni civili, il Parlamento dovrà stabilire un istituto generale di diritti e doveri, che non è realizzabile solo ed esclusivamente con l'unione con accostamento al matrimonio. Anzi, la Corte nel 2014 ha ribadito che non ci può essere omogeneità tra unioni civili e coppie matrimoniali. L'ha detto facendo un richiamo esplicito. Quale è la realtà invece? È una realtà che è denunciata innanzitutto da un Governo che dice di essere assente, di non interessarsi della questione e di rimettersi al Parlamento. Invece, in un'intervista rilasciata al quotidiano «la Repubblica» nel 2014, il sottosegretario, anzi oggi vice ministro, Scalfarotto diceva testualmente: «L'unione civile non è un matrimonio più basso, ma la stessa cosa. Con un altro nome per una questione di Realpolitik ». Ma forse non ha capito, l'onorevole Scalfarotto, che non è una questione di Realpolitik. Il nome ha un suo significato. Le formazioni sociali sono una grande intuizione dovuta a Moro, dovuta ai Costituenti che individuarono in quell'articolo 2, che si distingue dall'articolo 29, anche la famiglia come formazione sociale. Non glielo devo insegnare, signor Presidente, però lei sa bene che per la famiglia fu istituito l'articolo 29 per garantirne una specificità che non può essere realizzata con una specie di gioco delle tre carte, truffaldino, nel senso che si scrive «unioni civili» come se si trattasse di una formazione sociale ex articolo 2 della Costituzione, una cosa estranea all'articolo 29. No, perché nel testo Cirinnà si conferma quanto ha detto l'onorevole Scalfarotto: le disposizioni che si riferiscono al matrimonio devono essere applicate alle unioni civili. È ridicolo perché l'articolo 116 del codice civile, ad esempio, stabilisce, che lo straniero che vuole contrarre matrimonio deve avere il nulla osta al matrimonio stesso secondo le leggi del proprio Paese. Quindi non stiamo parlando di unioni civili. Allo stesso modo, all'articolo 160 del codice civile si parla di diritti e doveri dei coniugi e infine, quando si parla di Titolo XIII, degli alimenti, anche in questo caso si mostra ignoranza perché obbligazione degli alimenti non significa richiamarli, occorre individuare quale sia l'ordine e sapete tutti perché esiste un ordine: è l'ordine progressivo che obbliga al versamento degli alimenti. Per quanto riguarda l'adozione, qualcuno ha tentato di fuorviare l'attenzione dalla gravità degli errori che si stanno commettendo. Si tratta di errori gravi dal punto di vista costituzionale sulla parificazione dell'unione civile al matrimonio. E allora hanno parlato di stepchild adoption. In effetti, se lei legge l'articolo 3 del disegno di legge, nelle ultime due righe si esclude l'applicabilità alle unioni civili del Titolo II della legge sull'adozione ma non si esclude il Titolo III e non si esclude il Titolo IV. Il Titolo III riguarda le adozioni internazionali ma siccome si fa riferimento alle condizioni di cui all'articolo 6 si può ritenere escluso. Il Titolo IV, invece, riguarda l'adozione in casi particolari e cioè quella stessa adozione che viene quindi estesa in tutta la sua dimensione alle coppie omosessuali e poi la si corregge all'articolo 5. Perché? Perché si vuole rendere la coppia omosessuale uguale alla coppia matrimoniale. Vede, signor Presidente, credo che tutti sappiano - o mi auguro che sia così perché molte volte mi sono trovato ad interrogare coloro che partecipano a programmi televisivi oppure i giornalisti e non lo dicono mai - che questa normativa non si applica agli eterosessuali. Cioè, un cittadino eterosessuale che ha avuto un figlio da madre che non intende essere nominata e convive con un'altra donna non può far adottare suo figlio dalla sua convivente in base alla lettera b). Potrà adottarlo in base alla lettera a). Perché? Perché non è figlio del coniuge, di cui alla lettera b). Quando si introduce questa ulteriore discriminazione, lo si fa soltanto per rendere ulteriormente omologabile al matrimonio l'unione civile. Ed è un errore. Signor Presidente, se lei ha il potere, rinvii innanzitutto in Commissione il provvedimento, perché quegli errori non riusciremo mai a correggerli in questa sede, e comunque sarebbe un atto di conformità alla Costituzione. Nello stesso tempo, se non si dovesse pensare a questo, sarà responsabilità di tutti escludere qualsiasi riferimento all'adozione in questo provvedimento, perché ne parleremo nel provvedimento sull'adozione, già in discussione in Parlamento. E sarebbe un errore grave trattarne in questo momento, facendone soltanto oggetto di una riflessione sugli omosessuali. Io credo nelle unioni civili di tutti i cittadini, eterosessuali o omosessuali, ma che siano distinte dal matrimonio.</seg>
               <kinesic type="applause">
                  <desc>Applausi dal Gruppo FI-PdL XVII.</desc>
               </kinesic>
            </u>
         </div>
         <div type="debateSection">
            <head>Saluto a rappresentanze di studenti</head>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2016-02-02-LEG17-Sed-569.u11">
               <seg xml:id="ParlaMint-IT_2016-02-02-LEG17-Sed-569.seg20">Salutiamo gli allievi e i docenti dell'Istituto alberghiero «Fratelli Pieroni» di Barga, in provincia di Lucca, e dell'Istituto tecnico industriale «Francesco Vecchiacchi» di Castelnuovo Garfagnana, in provincia di Lucca, che oggi assistono ai nostri lavori.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <note>,</note>
            <note>Ripresa della discussione dei disegni di legge nn. 2081</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/46051.htm</note>
            <note>,</note>
            <note>Ripresa della discussione dei disegni di legge nn. 14</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/39314.htm</note>
            <note>,</note>
            <note>Ripresa della discussione dei disegni di legge nn. 197</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/39495.htm</note>
            <note>,</note>
            <note>Ripresa della discussione dei disegni di legge nn. 239</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/39865.htm</note>
            <note>,</note>
            <note>Ripresa della discussione dei disegni di legge nn. 314</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/40058.htm</note>
            <note>,</note>
            <note>Ripresa della discussione dei disegni di legge nn. 909</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/41505.htm</note>
            <note>,</note>
            <note>Ripresa della discussione dei disegni di legge nn. 1211</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/43663.htm</note>
            <note>,</note>
            <note>Ripresa della discussione dei disegni di legge nn. 1231</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/43713.htm</note>
            <note>,</note>
            <note>Ripresa della discussione dei disegni di legge nn. 1316</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/43968.htm</note>
            <note>,</note>
            <note>Ripresa della discussione dei disegni di legge nn. 1360</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/44071.htm</note>
            <note>,</note>
            <note>Ripresa della discussione dei disegni di legge nn. 1745</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/45187.htm</note>
            <note>,</note>
            <note>Ripresa della discussione dei disegni di legge nn. 1763</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/45233.htm</note>
            <note>e</note>
            <note>Ripresa della discussione dei disegni di legge nn. 2069</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/46019.htm</note>
            <note>Ripresa della discussione dei disegni di legge nn. 2084</note>
            <note type="time">17,14</note>
            <note type="link">http://www.senato.it/leg/17/BGT/Schede/Ddliter/46059.htm</note>
            <note type="time">(ore 17,13)</note>
            <note type="speaker">CRIMI (M5S)</note>
            <u ana="#regular" who="#CrimiVitoClaudio" xml:id="ParlaMint-IT_2016-02-02-LEG17-Sed-569.u12">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-02-02-LEG17-Sed-569.seg21">Signor Presidente, intervengo brevemente solo per annunciare il voto contrario da parte del Gruppo alle questioni pregiudiziali.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
            </u>
            <note type="speaker">PALERMO (Aut (SVP, UV, PATT, UPT)-PSI-MAIE)</note>
            <u ana="#regular" who="#PalermoFrancesco" xml:id="ParlaMint-IT_2016-02-02-LEG17-Sed-569.u13">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-02-02-LEG17-Sed-569.seg22">Signor Presidente, in effetti è strano parlare di questioni di legittimità costituzionale all'interno di una assemblea politica. Infatti, le varie questioni sono state illustrate in modo squisitamente politico. Del merito politico si parlerà e, quindi, provo ora a stare sul piano strettamente costituzionale. Su questo piano non ci sono dubbi che il provvedimento in esame non sia affatto costituzionalmente illegittimo; e provo ad illustrare molto rapidamente alcuni dei principali motivi per cui non c'è alcuna illegittimità costituzionale. Il primo motivo è di natura giurisprudenziale. Sappiamo che la Corte costituzionale e la Corte europea dei diritti dell'uomo hanno ripetutamente stabilito che potrebbe essere incostituzionale non disciplinare queste fattispecie. E ciò emerge molto chiaramente dalla giurisprudenza. Cito solo un passaggio della sentenza n. 138 del 2010 della Corte costituzionale: «Nell'ambito applicativo dell'articolo 2 della Costituzione, spetta al Parlamento, nell'esercizio della sua piena discrezionalità, individuare le forme di garanzia e di riconoscimento per le unioni suddette». Si tratta, tecnicamente, di una sentenza non soltanto interpretativa di rigetto ma di una sentenza che contiene un monito, per cui, alla lunga, potrebbe risultare illegittimo se il Parlamento non approvasse questa legge. Secondo motivo: ci vuole cautela quando si parla di diritti. Parliamo in continuazione di diritti, ma non si capisce bene i diritti di chi e di cosa. Molti hanno ripetuto che deve esserci un diritto del bambino ad avere una mamma e un papà. Suona molto bene, ma in realtà è un argomento capzioso. Cosa significa? Qual è la situazione per tutti coloro che, invece, non hanno una mamma e un papà? Essere orfani, essere abbandonati, avere un solo genitore è la violazione di un diritto?</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg23">Posta così, la questione, cioè il diritto ad avere una mamma e un papà, diventa non un diritto, ma un obbligo, una scelta etica imposta dallo Stato, dal legislatore, contro l'interesse dei figli. Si tratta di una scelta come minimo illiberale, e sicuramente contraria al principio individualista di cui all'articolo 2 della Costituzione.</seg>
               <seg xml:id="ParlaMint-IT_2016-02-02-LEG17-Sed-569.seg24">Se poi si nega, sempre parlando di diritti, il diritto di una coppia a formare una unione, ciò significa seguire una impostazione pericolosa di una presunta (e sottolineo presunta) maggioranza che nega diritti a delle minoranze e che non può certamente essere l'impostazione voluta dalla Costituzione.</seg>
               <seg xml:id="ParlaMint-IT_2016-02-02-LEG17-Sed-569.seg25">Ancora, le pregiudiziali parlano di equiparazione al matrimonio e di utero in affitto. Sono evidentemente argomentazioni strumentali e non meritevoli di particolari considerazioni: non si parla nel testo di utero in affitto, che resta vietato in base all'ordinamento, e poi il disegno di legge è tutto basato sulla rigida - secondo me anche troppo - separazione tra le unioni civili, le convivenze di fatto e il matrimonio.</seg>
               <seg xml:id="ParlaMint-IT_2016-02-02-LEG17-Sed-569.seg26">Quanto all'analogia con il matrimonio, il disegno di legge disciplina - lo sappiamo - due istituti: le unioni civili tra persone dello stesso sesso, riservato alle coppie omosessuali (con l'introduzione di tutta una serie di disposizioni), e la convivenza di fatto aperta a tutti (con una serie di garanzie minori).</seg>
               <seg xml:id="ParlaMint-IT_2016-02-02-LEG17-Sed-569.seg27">Si è detto che così si discriminano gli eterosessuali, un argomento che apparentemente potrebbe anche sembrare fondato, ma che è la conseguenza della scelta - a mio parere opinabile, ma certamente non incostituzionale - di non avere alcun punto di contatto tra l'istituto dell'unione civile e quello del matrimonio: l'uno resta aperto solo agli omosessuali, l'altro solo agli eterosessuali; quindi, se questa disposizione dovesse violare il principio di eguaglianza, se ne dovrebbe ricavare che la viola anche il mancato accesso al matrimonio. Tuttavia, poiché la Corte costituzionale ha stabilito che non è questo il caso, la previsione di un istituto apposito per i soli omosessuali, così come il matrimonio riservato solo agli eterosessuali, è una soluzione a rime costituzionalmente obbligate; è esattamente ciò che la Corte costituzionale ha stabilito in diverse sentenze.</seg>
               <seg xml:id="ParlaMint-IT_2016-02-02-LEG17-Sed-569.seg28">L'ultimo punto su cui mi soffermo sono le adozioni. Come sappiamo, si tratta di casi solo eccezionalmente previsti, e il criterio, come per le adozioni da parte di coppie eterosessuali, è solo l'interesse del minore; in sostanza, si verificano i requisiti nel caso specifico e concreto, e questi non possono certo riguardare l'orientamento sessuale degli adottanti, altrimenti significherebbe implicitamente ritenere l'omosessualità una condizione di inadeguatezza (e mi pare che nemmeno i più estremi sostenitori dell'incostituzionalità di questa legge siano arrivati a sostenere tanto). Quindi, se motivi di incostituzionalità esistono, sono semmai l'esclusione dell'adozione per le coppie omosessuali, salvi i casi particolari. Tuttavia, questa cautela deriva proprio dall'impostazione, seguita da questo disegno di legge, di tenere totalmente - ripeto, anche troppo - distinti l'istituto dell'unione civile e quello della famiglia.</seg>
               <seg xml:id="ParlaMint-IT_2016-02-02-LEG17-Sed-569.seg29">Per questi motivi, dichiaro il voto contrario alle questioni pregiudiziali da parte del Gruppo Per le Autonomie.</seg>
               <kinesic type="applause">
                  <desc>Applausi dai Gruppi Aut (SVP, UV, PATT, UPT)-PSI-MAIE), PD e Misto</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg30">. Congratulazioni).</seg>
            </u>
            <note type="role">PRESIDENTE</note>
            <u ana="#chair" who="#GrassoPietro" xml:id="ParlaMint-IT_2016-02-02-LEG17-Sed-569.u14">
               <seg xml:id="ParlaMint-IT_2016-02-02-LEG17-Sed-569.seg31">Metto ai voti la questione pregiudiziale presentata, con diverse motivazioni, dal senatore Sacconi e da altri senatori (QP1), dal senatore Giovanardi e da altri senatori (QP2), dal senatore Gasparri e da altri senatori (QP3), dal senatore Quagliariello e da altri senatori (QP4), dal senatore Compagna e da altri senatori (QP5), dal senatore Augello e da altri senatori (QP6), dai senatori Bonfrisco e Bruni (QP7) e dalla senatrice Stefani e da altri senatori (QP8).</seg>
               <seg xml:id="ParlaMint-IT_2016-02-02-LEG17-Sed-569.seg32">Non è approvata.</seg>
               <seg xml:id="ParlaMint-IT_2016-02-02-LEG17-Sed-569.seg33">PALMA (FI-PdL XVII). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Poiché le questioni sospensive sono tutte volte a rinviare l'esame dei disegni di legge con l'indicazione di diversi termini per riferire nuovamente in Assemblea, avverto che sarà posto in votazione in primo luogo il principio del rinvio in Commissione. In caso di accoglimento, saranno successivamente posti in votazione i diversi termini per riferire all'Assemblea. Metto ai voti la questione sospensiva, avanzata, con diverse motivazioni, dal senatore Giovanardi e da altri senatori (QS1), dal senatore Sacconi e da altri senatori (QS2), e dalla senatrice Stefani e da altri senatori (QS3), volta a rinviare in Commissione i disegni di legge in titolo. Non è approvata. GASPARRI (FI-PdL XVII). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata.</seg>
            </u>
            <note>Dichiaro aperta la discussione generale.</note>
            <note type="generalDiscussion">DISCUSSIONE GENERALE</note>
            <note>È iscritta a parlare la senatrice Cirinnà.</note>
            <note>(Brusio).</note>
            <note>AIROLA</note>
            <note>(M5S)</note>
            <note>Vediamo quanti sono interessati! PRESIDENTE. Senatrice Cirinnà, la discussione non può avere inizio perché vedo che tanti senatori non hanno interesse a seguire e quindi si allontanano dall'Aula. Prego chi non è interessato di accomodarsi fuori dall'Aula e di farlo in silenzio. Prego, senatrice Cirinnà, ha facoltà di parlare.</note>
            <note type="speaker">CIRINNA' (PD)</note>
            <u ana="#regular" who="#CirinnaMonica" xml:id="ParlaMint-IT_2016-02-02-LEG17-Sed-569.u15">
               <seg xml:id="ParlaMint-IT_2016-02-02-LEG17-Sed-569.seg34">Signor Presidente, colleghi, è per me molto difficile raccontare in pochi minuti la straordinaria avventura che ho vissuto in questi due anni di lavoro. È difficile perché, più che questioni di diritto e giurisprudenza, vorrei comunicarvi le emozioni che ho provato girando l'Italia, da Aosta a Barletta, incontrando migliaia di coppie, famiglie, militanti di tutti i partiti e attivisti LGBT, tutti cittadini interessati a cambiare - e in meglio - questo Paese.</seg>
               <seg xml:id="ParlaMint-IT_2016-02-02-LEG17-Sed-569.seg35">La gran parte degli italiani sa che il contrario della parola discriminazione è uguaglianza. Attenzione: questa non è ideologia, è semplicemente giustizia. Tenetelo a mente, colleghi: ogni qualvolta violeremo il principio di uguaglianza avremo prodotto una discriminazione e ci esporremo al vaglio di ragionevolezza della Corte costituzionale.</seg>
               <seg xml:id="ParlaMint-IT_2016-02-02-LEG17-Sed-569.seg36">Un diritto può essere riconosciuto o negato ed è su questo che giuristi e magistrati si esprimono, poiché i diritti incidono sull'ordine costituito. Se un diritto è riconosciuto senza limiti costrittivi ad alcuni ed ingiustamente negato ad altri c'è discriminazione.</seg>
               <seg xml:id="ParlaMint-IT_2016-02-02-LEG17-Sed-569.seg37">Un altro motivo di difficoltà, che ho affrontato nel corso del duro lavoro svolto, è stata la costruzione di un nuovo istituto giuridico quale, appunto, quello delle unioni civili tra persone dello stesso sesso, pur essendo personalmente favorevole, come molti tra di noi, all'estensione del matrimonio egualitario.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg38">È per questo motivo - vi chiedo davvero scusa se qualche volta sono stata un po' brusca durante le nostre discussioni - che ho cercato di spiegare che il nuovo istituto delle unioni civili nell'attuale quarta versione è già una sintesi moderata ed ogni tentativo di mediazione sui diritti può produrre nuove disuguaglianze.</seg>
               <seg xml:id="ParlaMint-IT_2016-02-02-LEG17-Sed-569.seg39">A lungo mi sono posta la domanda se questo testo sia effettivamente ciò di cui le famiglie arcobaleno hanno bisogno e se sia all'altezza delle loro legittime richieste. È stato difficile perché ho vissuto sulla mia pelle i risvolti di un dibattito avvelenato fin dalla lunghissima discussione in Commissione, che ha appesantito un iter parlamentare di per sé molto complicato. Abbiamo scelto la via delle unioni civili per rispondere a criteri di prudenza, nella convinzione che alla piena eguaglianza si potrà arrivare passo dopo passo. Allo stesso tempo, questa è una scelta che non pregiudica né misconosce la richiesta di riconoscimento che proviene dalle coppie omosessuali ed assicura un adeguato livello di tutela a loro e sopratutto ai loro figli.</seg>
               <kinesic type="applause">
                  <desc>Applausi dal Gruppo</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg40">A proposito delle questioni di incostituzionalità sollevate attorno a questa proposta, pensando al provvedimento e alla nostra Carta costituzionale ho voluto rivolgere il pensiero alle grandi donne della nostra Repubblica come Nilde lotti, Teresa Noce, Lina Merlin, esempi chiari e limpidi di una vera e propria politica di umanità. Penso alla loro profonda sensibilità verso le mille sfumature dell'universo familiare che chiedevano riconoscimento costituzionale; penso alle battaglie per l'eguaglianza tra coniugi e l'eguaglianza tra figli, concetti oggi ancora dall'attualità esplosiva, quando sembrano passati secoli dal lavoro dei Padri costituenti. Ora, nel 2016 - a quasi trent'anni dalla prima proposta di riconoscimento per coppie dello stesso sesso - ci apprestiamo a dare all'Italia una legge tanto attesa.</seg>
               <seg xml:id="ParlaMint-IT_2016-02-02-LEG17-Sed-569.seg41">Guardo all'articolo 2 della Costituzione, su cui si fonda il provvedimento in discussione; guardo all'articolo 29, indiscutibilmente al centro di questo nostro confronto parlamentare. Penso alla loro correlazione indissolubile, alla doppia dimensione individualista e pluralista per la lotta contro il totalitarismo di Stato, il quale intacca, come dice Aldo Moro, innanzitutto la famiglia, per poter, attraverso questa via, più facilmente intaccare la libertà della persona. Per questo, l'istituto di diritto pubblico dell'unione civile è in maniera cristallina in linea con l'articolo 2 della nostra Carta, per cui lo Stato, ricordando le parole di La Pira, non fa che riconoscere e tutelare dei diritti anteriori alla Costituzione dello Stato, che sono diritti dei singoli, diritti delle società o comunità naturali, laddove la parola «naturale», lungi dal cristallizzare una determinata accezione culturale o religiosa, voleva semplicemente affermarne il carattere pregiuridico, come reazione all'impostazione autoritaria del diritto di famiglia che aveva caratterizzato lo Stato fascista.</seg>
               <seg xml:id="ParlaMint-IT_2016-02-02-LEG17-Sed-569.seg42">La Costituzione è un processo di liberazione della persona umana naturalmente inconcluso e da rinnovare continuamente con spirito di cooperazione solidale. La Costituzione è stata scritta avendo in mente il passato, il presente e il futuro, considerando chi aveva già la voce per farsi sentire e chi ancora non aveva trovato spazio nella comunità politica, come le persone omosessuali, oggetto di un pervasivo e doloroso stigma sociale. Queste persone per troppo tempo assenti e taciute, oggi le rendiamo finalmente presenti al resto della comunità politica, riconosciamo la loro esperienza di vita familiare come una realtà meritevole di tutela, perché attinente alla loro dignità personale. Così, concretamente, realizziamo quella parte di Costituzione scritta per gli assenti, quegli assenti (individui adulti, bambini, famiglie) che finalmente diventano presenti, con pari diritti e dignità già riconosciuti agli altri cittadini.</seg>
               <seg xml:id="ParlaMint-IT_2016-02-02-LEG17-Sed-569.seg43">Colleghi, vi chiedo: da che parte vorremo farci trovare dai nostri figli e dai nostri nipoti, quando fra trent'anni torneranno a leggere i Resoconti di questa seduta? Dalla parte di chi ha creduto possibile far muovere all'Italia il primo e tanto atteso passo verso l'eguaglianza, o dalla parte di chi ha visto nella Costituzione il patrimonio di pochi privilegiati e nell'estensione dei diritti un pericolo? Rifletto però su quanta disinformazione e strumentalizzazione politica hanno fuorviato il dibattito pubblico. La frase che ritengo più falsa è che in Italia stiamo introducendo il matrimonio e l'adozione gay. Questo non è vero: stiamo dando semplicemente tutela giuridica alla vita privata e familiare di coppie omosessuali, attraverso le unioni civili, fondate sull'articolo 2 della Costituzione, come indicato dalla stessa Corte costituzionale, nelle sentenze del 2010 e del 2014, e stiamo, poi, riconoscendo soltanto ad una delle parti dell'unione civile di chiedere al giudice la possibilità di estendere la responsabilità genitoriale sul figlio minore del partner, attraverso l'applicazione della legge sulle adozioni, già applicata dai tribunali dei minori, poiché ritenuta quella che consente la maggior tutela del bambino, anche in caso di morte del genitore naturale. Su questo punto, colleghi, si sono agitati i fantasmi più spaventosi. Sono settimane che leggiamo sui giornali che, così facendo, si rischia di aprire la strada in Italia all'istituto della gestazione per altri. Non devo ricordare qui, in Parlamento, che una delle nostre leggi, la n. 40 del 2004 sulla procreazione medicalmente assistita, quasi interamente riscritta dalla Consulta, vieta e punisce espressamente la pratica della gestazione per altri. Questo divieto è e resterà in vigore e in nessun modo il testo di cui discutiamo oggi interferisce con tale divieto. Si tratta quindi di un argomento fuorviante e strumentale. Il punto è uno: il nostro ordinamento non ammette discriminazioni tra i figli, basate sulla cornice giuridica del rapporto tra i genitori, e non ammette la discriminazione tra eterosessuali ed omosessuali in relazione alla valutazione della loro capacità di essere genitori, né ammette discriminazioni tra figli, in ragione del modo in cui sono venuti al mondo. In ragione di tutto ciò, è evidente che deve sempre prevalere l'interesse del bambino alla stabilità e alla continuità degli affetti. Sono bambini, sono cittadini di questo Paese e oggi decideremo del loro futuro: meritano di essere riconosciuti e tutelati. Con l'articolo 5 facciamo un primo decisivo passo per la loro tutela, nella concreta situazione in cui si trovano a vivere, sulla base del buonsenso e dell'imperativo costituzionale di eguaglianza e senza togliere diritti a nessuno. Mi avvio alla conclusione, signor Presidente e passo rapidamente ad illustrare il secondo obiettivo ambizioso del provvedimento in esame: la codificazione dei diritti delle coppie conviventi, omosessuali o eterosessuali che siano. Il capo II del testo intende per conviventi due persone, non parenti, unite stabilmente da legami affettivi di coppia e di reciproca assistenza morale e materiale. A tutti coloro che convivono more uxorio, senza distinzioni basate sull'orientamento sessuale dei componenti della coppia, vengono riconosciuti alcuni diritti e doveri, già ampiamente sanciti da giurisprudenze consolidate. In conclusione, nei prossimi giorni, colleghi, saremo chiamati, come senatori della Repubblica, a rispondere come rappresentanti di un'Italia che lavora, che fa progetti, che ama, che vuole tornare alla modernità di un'Europa da costruire sulle basi dell'inclusione e della parità di trattamento dei cittadini. Come senatori della Repubblica siamo dunque chiamati a dare tutela a tutti i figli di un'Italia che non può più tollerare una discriminazione generata dal modo in cui una vita viene al mondo.</seg>
               <seg xml:id="ParlaMint-IT_2016-02-02-LEG17-Sed-569.seg44">(ore 17,34) ( Segue CIRINNÀ). Dobbiamo rispondere ai giovani LGBT, che nelle nostre scuole si preparano ed essere gli italiani e gli europei del domani. Siamo obbligati a dare a ciascuno di loro una risposta, prima che il peso oppressivo della discriminazione spinga altri di loro alla fuga all'estero o al suicidio. Per questo porterò per sempre nel cuore le parole di due giovani amici, per i quali il riconoscimento dello Stato ai loro progetti di vita rappresenterebbe la possibilità di esistere per la prima volta. «Esistere per il mio Paese» - dice uno di loro - «esistere, come se stessi per nascere», «esistere, senza pensare di aver fatto un torto alla mia famiglia». Colleghi senatori, saremo chiamati a fare una scelta e non ci saranno sondaggi che potranno giustificare un altro giorno di ritardo, non ci saranno motivazioni abbastanza esaustive da consentire la perpetrazione dell'illegalità del nostro Paese davanti al resto d'Europa. Non ci saranno scuse per l'ennesima porta chiusa davanti a chi chiede solo di entrare a far parte della grande comunità delle famiglie italiane, senza nulla sottrarre a tutte le altre famiglie del nostro Paese. Come ormai è ben chiaro, stiamo esaminando un testo che affronta in modo ampio ed inclusivo tutte le forme di relazioni affettive, siano esse eterosessuali o omosessuali, puntando a riconoscere diritti e anche obblighi a realtà sociali fino ad oggi rimaste nell'ombra del nostro ordinamento giuridico, pur essendo presenti nel diritto vivente. Vorrei concludere questo mio intervento con il ricordo di un grandissimo italiano, mancato da pochi giorni, il regista di «Una giornata particolare», Ettore Scola, che era solito dire: «Bisogna credere ai miracoli, soprattutto quelli fatti dall'uomo e impegnarsi perché i sogni e le utopie si realizzino». Per fare questo, colleghi, ci vuole un'assunzione di responsabilità totale e collettiva. Noi certo non faremo miracoli, ma abbiamo il compito di fare una buona legge. In questo modo daremo dignità e tutela alla vita di tanti nostri cittadini, perché i diritti non possono e non devono rimanere sogni.</seg>
               <kinesic type="applause">
                  <desc>Applausi dai Gruppi PD, Misto e Aut (SVP, UV, PATT, UPT)-PSI-MAIE. Congratulazioni.</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg45">Signor Presidente, chiedo di poter allegare al Resoconto della seduta odierna il testo integrale del mio intervento.</seg>
               <seg xml:id="ParlaMint-IT_2016-02-02-LEG17-Sed-569.seg46">PRESIDENTE. La Presidenza la autorizza in tal senso.</seg>
               <seg xml:id="ParlaMint-IT_2016-02-02-LEG17-Sed-569.seg47">È iscritto a parlare il senatore Palma. Ne ha facoltà.</seg>
            </u>
            <note type="president">Presidenza del vice presidente CALDEROLI</note>
            <note type="time">17,34</note>
            <note type="speaker">PALMA (FI-PdL XVII)</note>
            <u ana="#regular" who="#PalmaNittoFrancesco" xml:id="ParlaMint-IT_2016-02-02-LEG17-Sed-569.u16">
               <seg xml:id="ParlaMint-IT_2016-02-02-LEG17-Sed-569.seg48">Signor Presidente, premetto subito che sono e sarò del tutto indifferente se all'esito del mio discorso qualcuno intenderà individuare me, che ho una visione assolutamente laica della vita, come un bigotto, ovvero se qualche generale da operetta intenderà chiedere al mio partito sanzioni nei miei confronti, così come ha fatto nei confronti dell'onorevole Calabria, responsabile solo di aver espresso, legittimamente, il suo pensiero.</seg>
               <seg xml:id="ParlaMint-IT_2016-02-02-LEG17-Sed-569.seg49">Ho ascoltato con attenzione l'intervento della senatrice Cirinnà, la quale ha affermato con notevole sicumera che è assolutamente falso che le unioni civili costituiscano nella realtà un matrimonio tra gay sotto falso nome. È un problema, questo, che riguarderà il presidente Mattarella, il quale evidentemente non dimenticherà i suoi studi e principalmente non dimenticherà di aver fatto parte di quell'alto consesso che è la Corte costituzionale, la quale si è espressa nel senso di riconoscere alle coppie di fatto, in quanto formazioni sociali, dei diritti, ma la Cassazione ha altresì aggiunto che la relativa disciplina non può essere sovrapponibile al matrimonio. La senatrice Cirinnà afferma quindi che è falso che la disciplina delle unioni civili sia sovrapponibile a quella del matrimonio. E allora, con molta tranquillità, cito il suo disegno di legge: «Due persone maggiorenni dello stesso sesso costituiscono un'unione civile mediante dichiarazione di fronte all'ufficiale di stato civile e alla presenza di due testimoni», identica alla norma per la costituzione del matrimonio: andate a vedere il codice civile. Quanto allo scioglimento dell'unione civile, esso avviene attraverso le leggi sulla separazione e il divorzio, cioè le stesse che portano alla definizione conclusiva del matrimonio. Non solo, ma al di là di questa identità tra l'atto costitutivo e l'atto finale delle unioni civili con il matrimonio, nel testo del disegno di legge della senatrice Cirinnà leggiamo, all'articolo 3, comma 3, che si applicano alle unioni civili le stesse identiche disposizioni che regolamentano il matrimonio. E, al comma 4, che tutte le disposizioni che si riferiscono al coniuge, a coniugi o termini equivalenti, cioè quella moglie e quel marito che erano oggetto dell'articolo 1 del disegno di legge Lo Giudice sul matrimonio egualitario, si applicano al partner dell'unione civile. Ancora, al partner delle unioni civili si applica il diritto successorio che prevede la legittima al coniuge. So bene che non sono state previste le pubblicazioni, ma queste non mi sembra appartengano al mondo dei diritti e, conseguentemente, credo che il presidente Mattarella dovrà riflettere a lungo prima di firmare questa legge, essendo palese la sua incostituzionalità, che non può essere superata da un voto parlamentare. In ogni caso, se ciò non dovesse accadere, la Corte costituzionale avrà molto da lavorare e così, quando verrà il tempo, capiremo se è falso o no che le unioni civili sono una sovrapposizione con il matrimonio. Il senatore Caliendo poco fa ha ricordato come questa legge sulle unioni civili riguardi 7.100 coppie omosessuali e ha ricordato come in questa legge vi sia una disciplina retrocedente per le coppie eterosessuali che in questo Paese sono 1.422.000 e hanno 150.000 bambini. Allora, la prima domanda che mi verrebbe da fare è la seguente: se le unioni civili omosessuali sono una formazione sociale, non lo sono anche le coppie di fatto eterosessuali? Quando la Costituzione richiama le formazioni sociali e i diritti dei componenti di quelle formazione sociali omosessuali o eterosessuali, che dir si voglia, individua in quel momento la discriminazione che è propria di questa legge, un trattamento per le unioni civili omosessuali e un trattamento completamente diverso per le coppie di fatto eterosessuali. Signor Presidente, signori senatori, questa è la dimostrazione che le unioni civili sono esattamente un matrimonio tra gay perché, se così non fosse, non vi sarebbe davvero senso nel prevedere e nell'aver previsto un trattamento diverso per le coppie di fatto che sono, secondo la Corte costituzionale, formazioni sociali e godono, sempre secondo la stessa, degli stessi diritti e delle stesse aspettative, a meno che furbescamente non si sia voluto immaginare - non so per quale ragione - un trattamento retrocessivo per le coppie di fatto eterosessuali al fine di indurle al matrimonio. Spesso mi sento dire che le coppie eterosessuali possono sposarsi. È vero, ma a condizione che si modifichi quel diritto civile del 1975, che ormai è assolutamente lontano dalla realtà di tutti i giorni. Quel diritto civile nasceva con l'idea che il matrimonio fosse sostanzialmente indissolubile e, nel modificare, ad esempio, i diritti successori, immaginava un trattamento di maggior favore del coniuge che si immaginava essere il genitore dei figli. La situazione di oggi è completamente diversa: abbiamo tre o quattro matrimoni. Credo che questi ragionamenti spesso possano accompagnare i componenti delle coppie di fatto eterosessuali. E se ciò è vero - perché immagino che all'interno di questo insieme di quasi un milione e mezzo di coppie eterosessuali ve ne saranno almeno 7.100 che fanno questi ragionamenti - sarebbe stato necessario avere particolare attenzione anche per le coppie di fatto eterosessuali. Ma anche su questo interverrà la Corte costituzionale: inevitabilmente, quando la convivente di fatto eterosessuale testimonierà - o non testimonierà - o favoreggerà il suo compagno, non potrà che richiamare la normativa della senatrice Cirinnà e chiedere conto alla Corte costituzionale del perché il partner dell'unione civile può astenersi dal testimoniare, mentre il componente di una coppia di fatto eterosessuale non lo può fare; perché il partner dell'unione civile potrà commettere il reato di favoreggiamento personale restando non punibile e la compagna del convivente di fatto non lo potrà fare perché sarà punibile. Ma, come ho detto prima, di questo si vedrà. Il secondo punto è quello trattato dall'articolo 5. Diciamo, intanto, per prima cosa, che il bambino del padre biologico o della madre biologica non è destinato a restare solo e privo di tutela; chi afferma questo dice una cosa non vera e in malafede. L'articolo 44, lettera a), della legge n. 184 del 1983, infatti, prevede che, in caso di morte del genitore biologico, chi con quel bambino ha avuto una consuetudine di vita perdurante nel tempo può procedere all'adozione. Evitiamo quindi di fare emendamenti che chiamino in causa la decisione del giudice. Senatore Lumia, decide sempre il giudice nelle adozioni, non c'è bisogno che lei lo scriva in un emendamento. E il giudice deciderà sempre facendo attenzione all'interesse del minore; non esistono procedure automatiche. Qual è il difetto dell'articolo 5, almeno dal mio punto di vista? Una generalizzazione di situazioni molto diverse tra di loro, con un'unicità di disciplina. Il figlio del partner avuto da un precedente matrimonio o da una precedente storia è un'ipotesi; il figlio del partner avuto con la fecondazione eterologa è un'altra ipotesi; il figlio avuto con la maternità surrogata è un'altra ipotesi ancora. Queste tre ipotesi si differenziano sostanzialmente per un concetto di non poco conto: le prime due nascono da un presupposto legittimo e legale; la terza nasce da un presupposto illegittimo e illegale, contrario alle normative di ordine pubblico di questo Paese (e su questo tornerò). Credo, allora, che, se il problema dell'articolo 5 è votare l'adozione del figlio del partner avuto da un precedente matrimonio o da una precedente storia o avuto secondo le pratiche della fecondazione eterologa, assolutamente legittime in Italia all'esito della sentenza della Corte costituzionale, immagino che ciascuno di noi potrà votare secondo il proprio progetto di società, ben sapendo che questa legge è destinata ad avere un impatto sociale molto, molto forte. Ma se, per ipotesi, il problema è, invece, consentire l'adozione del figlio avuto attraverso la maternità surrogata, a chi spesso richiama l'Europa e il mondo occidentale mi permetto di ricordare che, fatta eccezione per l'Ucraina e la Russia (che non mi pare appartengano a questo mondo), per il Canada, per taluni Stati degli Stati Uniti, per l'Inghilterra e per la Grecia, tutto il mondo occidentale vieta la maternità surrogata. In molti di questi Stati - vi potrei fare l'elenco, ricordo a memoria l'Austria - essa è considerata reato. Quindi, il mondo occidentale ha un giudizio di disvalore in ordine alla maternità surrogata del tutto simile al nostro e non può davvero portare acqua al mulino di chi intende affermare che l'Europa ce lo chiede o che il mondo occidentale ce lo chiede e che, come diceva Don Alfonso: "Così fan tutte". Non solo. Vi rendete conto - sebbene per una parte residuale, può avvenire - che, rendendo possibile l'adozione del figlio di una maternità surrogata - donne e uomini della sinistra, per anni avete parlato di questo - consentite a chi è ricco - occorrono almeno 100.000 euro per una maternità surrogata - di sfruttare fino in fondo il corpo di una donna? Scusatemi, voi uomini e donne della sinistra, ma c'è uno sfruttamento maggiore del corpo di una donna (diverso da quello di pagarla) di farla gestare per nove mesi, farla partorire e poi toglierle il figlio? Come riuscite a non essere in contraddizione con quello che fino all'altro ieri ci avete detto? Siete arrivati perfino a chiedere lo stralcio del divorzio immediato, perché vi sembrava brutto togliere i tre mesi di separazione per il divorzio. Siete stati così attenti e conservatori - se mi consentite - in quell'occasione, e adesso vi lanciate verso un avventura di cui non si conosce l'orizzonte, senza alcuna ragione? Voi sapete che io vengo dal mondo della magistratura e, al di là delle idee e delle prospettazioni politiche, credo che, quando si fanno le leggi, si debba anche fare attenzione ai principi generali dell'ordinamento e a quello che ci dicono i giudici. E allora vorrei che sia chiaro a tutti - probabilmente è sfuggito nel corso del dibattito - che la Corte di cassazione, con sentenza 11 novembre 2014, n. 24001, ha detto in maniera chiara ed evidente che la maternità surrogata è norma contraria all'ordine pubblico internazionale ed interno e, in quanto tale, non può consentire quello che si vorrebbe consentire con il disegno di legge Cirinnà. Ma aggiungo che in quella sentenza si dice espressamente che non vi è un diritto del bambino a essere riconosciuto dalla coppia che ha commissionato la maternità surrogata</seg>
               <kinesic type="applause">
                  <desc>Applausi dal Gruppo FI-PdL XVII e dei senatori Albertini e Milo</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg50">, tanto quanto non vi è un diritto ad essere genitori in questo Paese. Ripeto che non vi è un diritto del bambino ad essere riconosciuto dalla coppia che ha commissionato la maternità surrogata. La Corte di cassazione aggiunge che la Corte europea dei diritti dell'uomo, se ha toccato questo punto, l'ha fatto per una circostanza del tutto diversa, sostenendo che l'unico diritto del bambino è di essere riconosciuto dal suo padre biologico, perché solo quel riconoscimento corrobora il diritto alla sua identità personale. Quindi, anche sotto questo profilo l'Europa non vi aiuta, dicendo una cosa diversa.</seg>
               <seg xml:id="ParlaMint-IT_2016-02-02-LEG17-Sed-569.seg51">Finisco, se volete, con un paradosso. Non ci si lava la coscienza dicendo che tanto la maternità surrogata viene eseguita in Canada, negli Stati Uniti e non certo qui in Italia, quando poi, attraverso il meccanismo di cui all'articolo 5, sostanzialmente si riconoscono i suoi effetti.</seg>
               <seg xml:id="ParlaMint-IT_2016-02-02-LEG17-Sed-569.seg52">E allora, se siete così progressisti, così liberi e convinti che la società sia ormai avanti rispetto al dietro in cui si muovono i parlamentari di centrodestra o i cattolici del Partito Democratico, fate il passo fino in fondo. Fate un emendamento: abolite il divieto di maternità surrogata ed evitate di considerare questa pratica come un reato, così potrete almeno dire al Paese in termini chiari che siete ad essa favorevoli. Smettetela di dire che non lo siete quando invece, proprio attraverso l'essere favorevoli al riconoscimento dei suoi effetti, non fate altro che favorirle.</seg>
               <kinesic type="applause">
                  <desc>Applausi dai Gruppi FI-PdLXVII e AP(NCD-UDC). Congratulazioni.</desc>
               </kinesic>
            </u>
         </div>
         <div type="debateSection">
            <head>Saluto ad una rappresentanza di studenti</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2016-02-02-LEG17-Sed-569.u17">
               <seg xml:id="ParlaMint-IT_2016-02-02-LEG17-Sed-569.seg53">Saluto gli studenti e i docenti dell'Istituto aeronautico - Liceo scientifico «Antonio Locatelli» di Bergamo che stanno assistendo ai nostri lavori.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <note>,</note>
            <note>Ripresa della discussione dei disegni di legge nn. 2081</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/46051.htm</note>
            <note>,</note>
            <note>Ripresa della discussione dei disegni di legge nn. 14</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/39314.htm</note>
            <note>,</note>
            <note>Ripresa della discussione dei disegni di legge nn. 197</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/39495.htm</note>
            <note>,</note>
            <note>Ripresa della discussione dei disegni di legge nn. 239</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/39865.htm</note>
            <note>,</note>
            <note>Ripresa della discussione dei disegni di legge nn. 314</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/40058.htm</note>
            <note>,</note>
            <note>Ripresa della discussione dei disegni di legge nn. 909</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/41505.htm</note>
            <note>,</note>
            <note>Ripresa della discussione dei disegni di legge nn. 1211</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/43663.htm</note>
            <note>,</note>
            <note>Ripresa della discussione dei disegni di legge nn. 1231</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/43713.htm</note>
            <note>,</note>
            <note>Ripresa della discussione dei disegni di legge nn. 1316</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/43968.htm</note>
            <note>,</note>
            <note>Ripresa della discussione dei disegni di legge nn. 1360</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/44071.htm</note>
            <note>,</note>
            <note>Ripresa della discussione dei disegni di legge nn. 1745</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/45187.htm</note>
            <note>,</note>
            <note>Ripresa della discussione dei disegni di legge nn. 1763</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/45233.htm</note>
            <note>e</note>
            <note>Ripresa della discussione dei disegni di legge nn. 2069</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/46019.htm</note>
            <note>Ripresa della discussione dei disegni di legge nn. 2084</note>
            <note type="time">17,56</note>
            <note type="link">http://www.senato.it/leg/17/BGT/Schede/Ddliter/46059.htm</note>
            <note>(ore 17,56) PRESIDENTE. È iscritto a parlare il senatore Arrigoni. Ne ha facoltà.</note>
            <note type="speaker">ARRIGONI (LN-Aut)</note>
            <u ana="#regular" who="#ArrigoniPaolo" xml:id="ParlaMint-IT_2016-02-02-LEG17-Sed-569.u18">
               <seg xml:id="ParlaMint-IT_2016-02-02-LEG17-Sed-569.seg54">Signor Presidente, colleghi, rappresentanti del Governo, parto con una domanda: l'Italia è il fanalino di coda rispetto agli altri Paesi dell'Unione europea, come sostiene il presidente Renzi, o rappresenta e può ergersi a guida per dar vita ad una nuova Europa, quell'Europa dei popoli e delle libertà che noi sogniamo e vogliamo costruire? Un'Europa unita dal basso, a partire dalle realtà locali e territoriali, che esalta l'offerta di diversità e di identità di ciascuno Stato membro nella casa comune europea; un'Europa politica e non soltanto mercantilista; un'Europa che sia capace di rispettare la sovranità nazionale dei tanti popoli che la compongono, che riconosca le proprie radici, soprattutto quelle cristiane, e che veda nei figli la sua forza, il proprio futuro e, dunque, la sua stessa sopravvivenza.</seg>
               <seg xml:id="ParlaMint-IT_2016-02-02-LEG17-Sed-569.seg55">Alla mia domanda iniziale ho già dato istintivamente una risposta credibile, ma sono consapevole che non sia sufficiente ad insinuare il dubbio nelle coscienze assopite da anni di propaganda ideologica.</seg>
               <seg xml:id="ParlaMint-IT_2016-02-02-LEG17-Sed-569.seg56">Prima di argomentare il mio ragionamento nel tentativo di scalfire l'ideologia che ispira il disegno di legge in esame, voglio ricordare la recente vittoria del popolo sloveno che, non condizionato dal diktat europeo, con una consultazione referendaria ha detto no al piano di rottamazione della famiglia promosso dalla lobby LGBT, affossando così la proposta di riconoscere il matrimonio tra persone omosessuali e le consequenziali aperture per legittimare l'adozione dei bambini. Ricordo che, diversamente da quanto qualcuno vorrebbe fare credere, all'Unione europea non è stata attribuita una specifica competenza a portata generale in materia di famiglia, non rinvenendosi nei trattati istitutivi alcuna disposizioni in ordine ad un, seppur parziale, trasferimento di sovranità da parte dei Paesi membri. In base al generale principio di attribuzione, tra i settori che risultano devoluti alle competenze delle istituzioni comunitarie, anche a seguito delle modifiche dei trattati apportate dalla riforma di Lisbona, non figura, infatti, quello della famiglia, che pertanto rimane soggetto alla sovranità degli Stati. Con l'ampliamento, determinato dal Trattato di Maastricht, delle competenze e degli obiettivi comunitari anche al di là di quelli strettamente mercantilistici, sono intervenute, però, le interferenze tra la realizzazione del mercato unico e la disciplina dello status delle persone e dei rapporti di famiglia. Così, pur sempre difettando di una diretta competenza comunitaria a regolare sul piano sostanziale tale tipo di rapporti, l'azione delle istituzioni ha assunto una crescente incidenza sul diritto di famiglia fino a condizionare la disciplina a riguardo vigente nei singoli Stati membri. Ad una prima fase, contrassegnata dall'emanazione di atti non vincolanti, specialmente del Parlamento europeo, quali - ad esempio - le numerose risoluzioni in materia di tutela dei diritti e delle libertà fondamentali degli individui, tra cui quella sulla parità dei diritti per gli omosessuali nella comunità europea, è seguita una seconda fase in cui l'impatto del processo di integrazione europea è andato facendosi sempre più pregnante, sia per la natura degli atti che hanno assunto la forma di strumenti comunitari vincolanti, sia per le finalità perseguite. L'incidenza del diritto dell'Unione europea sulla disciplina nazionale della famiglia si è realizzata anche attraverso la tutela dei diritti fondamentali di cui la Corte del Lussemburgo si è resa principale promotrice. Oggi, a seguito dell'entrata in vigore della riforma di Lisbona, una codificazione dei diritti fondamentali, per di più con forza giuridica pari a quella dei trattati, esiste anche a livello dell'Unione europea e si identifica - come è noto - nella Carta dei diritti fondamentali dell'Unione europea. È in questo scenario confuso che trova un varco l'ingiustificabile ingerenza scritta in appena 170 caratteri dal segretario generale del Consiglio d'Europa, Thorbjørn Jagland: «Incoraggio l'Italia a garantire il riconoscimento legale alle coppie dello stesso sesso, così come stabilito dalla sentenza della Corte europea dei diritti umani del 21 luglio 2015 e come accade nella maggior parte degli Stati membri del Consiglio d'Europa». Voglio affermare con chiarezza che non ci stupiamo di ciò, ma rimaniamo basiti da come queste ingerenze sulla nostra sovranità nazionale possano condizionare il nostro Governo. In questa deludente Europa, dove prevalgono esclusivamente la ragione economica, una politica interna occasionale, una gestione irresponsabile dell'immigrazione, una politica estera ondivaga, la difesa della sovranità nazionale sui temi di tale rilevanza politica diviene una bandiera da fare assolutamente garrire in nome della verità. Da sempre la battaglia identitaria, caratterizzata dalla difesa dei popoli nella loro dimensione territoriale, religiosa e culturale costituisce l'ossatura di tutta l'attività politica della Lega Nord. Questa battaglia, cominciata oramai molti anni fa, si è confrontata nel tempo con problematiche (quali l'immigrazione incontrollata, la perdita dei riferimenti valoriali e religiosi, l'usurpazione della sovranità dei popoli, il senso diffuso di insicurezza e la sfiducia nella classe politica) che hanno acquisito sempre maggior peso nell'attualità nazionale ed internazionale e hanno destrutturato il modus vivendi tradizionale della civiltà occidentale europea. Il modello mondialista, senza frontiere per le merci come per gli uomini, improntato ad una ricerca di pace globale, basata unicamente sul riconoscimento di uno stile di vita uniformato, dove ciò che conta è soltanto il produrre e il consumare, è imploso, lasciandosi alle spalle metastasi molto gravi. E il fallimento di Schengen lo sta a dimostrare. Siamo stati costretti a lanciare ripetuti gridi di allarme di fronte all'abbandono delle nostre radici. La nostra opera di denuncia è stata costante e mirata, insieme ad un'attività di proposta e di stimolo ai Governi che si sono succeduti, alle istituzioni internazionali ed al Paese affinché fossero adottati i provvedimenti opportuni. Il nostro passato, la nostra storia e la nostra stessa cultura non devono essere dimenticati, ma devono essere posti come forte baluardo contro la perdita di valori cui costantemente assistiamo. È assurdo ipotizzare che questa Europa possa condizionare gli Stati membri sul tema dell'esclusività della famiglia quale società naturale fondata sul matrimonio e sulla primaria e incontrovertibile tutela dell'interesse dei minori ad avere una famiglia, che in nessun modo può essere contrapposto al desiderio di genitorialità. Quale dignità politica ha questa Europa per volere insistentemente condizionare le decisioni degli Stati membri violandone la loro stessa sovranità? È un'Europa che è stata capace di negare le sue stesse radici, quelle radici cristiane che hanno apportato significati prevalentemente morali e spirituali elaborando il concetto di psiche, l'idea dell'uomo capace di intendere e di volere, l'importanza della cura dell'anima, il valore e la centralità dell'uomo come persona in rapporto con gli altri e con Dio, promuovendo i valori dell'uguaglianza, della tolleranza e della libertà oltre che della grandezza dell'umile, mettendo al centro dell'esistenza umana il principio dell'amore. Quando si parla di laicità delle istituzioni democratiche, così come di autonomia della politica, si fa riferimento ai principi fondamentali di uno Stato di diritto, posti a perseguimento e a garanzia del bene comune, della libertà religiosa e di culto di tutti. Colleghi, oggi viviamo in un clima di profonda crisi identitaria. Si assiste sempre di più nella nostra società moderna, o meglio post moderna, al sorgere di un individualismo sincretistico. Aumentano così i particolarismi e gli egoismi individuali, e si ha l'impressione che ci si avvii verso un'epoca in cui non ci sia più nulla che ha valore. Tutto ciò, se spinto all'eccesso, può portare solo a separazioni, conflitti e violenze. Il relativismo e il sincretismo sono la conseguenza di una cultura in cui la vuota apparenza sembra prevalere sulla sostanza; i valori sono diventati sempre più delle sensazioni. Un'Europa che voglia essere unita, non solo teoricamente ma anche e soprattutto nella sostanza, non può prescindere dal riconoscimento anche formale delle proprie radici quale elemento fondante e caratterizzante la propria storia. In più di un'occasione i popoli europei si sono espressi contro i trattati che sono stati sottoposti alla loro approvazione, anche perché non hanno riconosciuto in essi la tutela delle proprie origini e della propria identità.</seg>
               <seg xml:id="ParlaMint-IT_2016-02-02-LEG17-Sed-569.seg57">(ore 18,07) ( Segue ARRIGONI). Un'Europa che rinuncia alla propria anima è destinata a morire, come del resto ogni realtà umana non può sopravvivere senza radici. L'Europa oggi è una costruzione senza identità, scarsamente democratica, macchinosa e spesso incomprensibile per i cittadini; un modello che esaspera gli aspetti negativi dello Stato centralizzato, senza dare risposte tangibili alle richieste che provengono dalla periferia; un'Europa che ha introdotto la moneta unica prima di avere raggiunto una sufficiente omogeneità culturale, politica, sociale e soprattutto economica. Appare evidente come l'attuale costruzione europea sia caratterizzata da forza normativa e da debolezza politica. Oggi più che mai è chiaro come quest'Europa così concepita si sia dimostrata un fallimento, e non solo perché ha prodotto una spaventosa crisi economica - non ciclica, ma epocale - ma soprattutto perché ha negato le culture nazionali e, di conseguenza, l'identità culturale del continente. L'Unione europea sembra ormai non porre più limiti al proprio potere di intromissione nelle decisioni interne di ciascuno Stato sovrano, ben al di là delle effettive competenze autorizzate dai trattati. Premier Renzi, in fatto di diritti civili l'Italia non è il fanalino di coda rispetto ad altri Paesi dell'Unione europea. Questo provvedimento non ci piace perché la qualificazione di specifiche formazioni sociali relative alle coppie gay che potranno usufruire di un nuovo istituto giuridico di diritto pubblico denominato unione civile, rappresenta il cavallo di Troia affinché, per via giudiziaria, si introducano sia il matrimonio tra omosessuali sia la pratica dell'utero in affitto. L'Europa, che - lo sottolineo - non ci impone di legittimare i matrimoni gay, non potrebbe però avallare questo simil-matrimonio di serie B, rendendo inevitabile la sua equiparazione al matrimonio per via giudiziaria, sulla base di un principio di non discriminazione anche per quanto riguarda le adozioni. E per lo stesso principio, sarebbe poi inevitabile permettere alla coppia gay anche l'accesso alle tecniche di procreazione medicalmente assistita, che, a causa degli ovvi impedimenti di natura, non potrebbe essere che di tipo eterologo. E la cosa grave è che, nel caso di partner di sesso maschile, si farebbe ricorso anche alla pratica abominevole dell'utero in affitto. Sui diritti delle convivenze e coppie di fatto da estendere alle coppie omosessuali siamo disposti a ragionare, ma la Lega Nord è contro la stepchild adoption; è contro l'equiparazione tra unioni civili e matrimonio. La Lega Nord non si appiattisce al pensiero dominante di forze che utilizzano strategie articolate per giungere al proprio obiettivo, che è quello antico di scardinare le tradizioni, l'identità culturale, sociale e religiosa del nostro popolo in modo da imporre un modello di società che si dimostrerà fallimentare. Alfano e gli uomini dell'NCD si sbracciano per lo stralcio di questi due aspetti, ma resteranno con il cerino in mano, certo con qualche poltrona di Governo e di sottogoverno in più. Come da triste copione, accetteranno di ricoprire il ruolo subalterno di componente irrilevante della maggioranza, sapendo che in Assemblea la sinistra ha già trovato provvisoriamente nei senatori del Movimento 5 Stelle dei panchinari pronti a farsi sfruttare per puntellare in questa occasione il Governo. I cittadini, le famiglie e tutti coloro che negli ultimi mesi, preoccupati, hanno protestato contro il disegno di legge e manifestato al Family Day (mi riferisco non solo a quello di sabato scorso al Circo Massimo, ma anche a quello del 20 giugno dello scorso anno in piazza San Giovanni) sappiano che saranno presi in giro da Alfano e che le minacce di gravi ripercussioni per l'intesa tra il Partito Democratico e il Movimento 5 Stelle cadranno ancora una volta nel vuoto. Qualora il disegno di legge in esame dovesse essere approvato, in Italia avremo il matrimonio omosessuale con possibilità di adozioni e con la conseguente legittimazione della pratica dell'utero in affitto, senza contare che tutto ciò aprirebbe totalmente le porte all'indottrinamento della teoria gender nelle scuole. È per tale motivo che fermare questo provvedimento, oltre ad essere un dovere morale, sottende la chiara scelta di far prevalere la sovranità alle logiche dei poteri che hanno usurpato la dignità politica dell'Europa in cui crediamo. I sondaggi dicono che circa il 75 per cento della popolazione italiana è contraria alle adozioni per le coppie omosessuali: è la conferma che il nostro popolo è stanco dei servi e dei maggiordomi sempre pronti a rispondere quando l'Unione europea ordina. E, se potesse esprimersi con il proprio voto - come del resto ha già dimostrato con mobilitazioni di piazza che resteranno nella storia - scriverebbe nero su bianco che la famiglia è una e nessuno si deve lontanamente anche solo azzardare a violare il sacro diritto dei bambini di nascere da una mamma e da un papà, visto che gli stessi bambini non sono dei prodotti e non possono essere oggetto di rivendicazione da parte di genitore 1 o di genitore 2.</seg>
               <kinesic type="applause">
                  <desc>Applausi dal Gruppo LN-Aut</desc>
               </kinesic>
               <note>PRESIDENTE. È iscritta a parlare la senatrice Petraglia. Ne ha facoltà.</note>
            </u>
            <note type="president">Presidenza della vice presidente FEDELI</note>
            <note type="time">18,07</note>
            <note type="speaker">PETRAGLIA (Misto-SEL)</note>
            <u ana="#regular" who="#PetragliaAlessia" xml:id="ParlaMint-IT_2016-02-02-LEG17-Sed-569.u19">
               <seg xml:id="ParlaMint-IT_2016-02-02-LEG17-Sed-569.seg58">Signora Presidente, da molte settimane con toni più accesi, e da decenni con troppa poca attenzione da parte della politica, si discute nel Paese del disegno di legge sulle unioni civili.</seg>
               <seg xml:id="ParlaMint-IT_2016-02-02-LEG17-Sed-569.seg59">Negli ultimi anni il Parlamento ha provato più volte a trattare il tema delle unioni civili, unioni di fatto e convivenze, con la presentazione di diversi progetti di legge che non sono stati mai approvati e spesso neanche discussi. Tutte le volte il Paese si è diviso tra presunti sostenitori della morale cattolica e laici, tra presunti tutori della famiglia più degli altri (ma sopratutto della famiglia degli altri), e in questo modo le proposte di legge si sono arenate. Si tratta di una responsabilità che grava sulle spalle non soltanto dei parlamentari che si sono alternati, ma di tutti coloro che in quegli anni hanno ricoperto alti incarichi politici ed istituzionali anche in giovane età.</seg>
               <seg xml:id="ParlaMint-IT_2016-02-02-LEG17-Sed-569.seg60">Si tratta di un rischio naturalmente ben presente anche questa volta: dopo che si sono sfidate le piazze e i numeri, spetta ora al Parlamento, a partire dal Senato, fare il proprio lavoro. Il lavoro è semplice: si tratta di estendere i diritti, così come previsto dalla Costituzione. L'Assemblea costituente fu molto lungimirante perché, con il combinato disposto degli articoli 2, 3 e 29 della Costituzione, ha lasciato aperta la strada all'estensione di diritti per tutti in un Paese che, negli anni seguenti, si sarebbe trovato dinanzi a profonde trasformazioni economiche, sociali e culturali e che avrebbe finalmente consentito di vivere liberamente le relazioni d'amore, scegliere, non vergognarsi e non doversi nascondere.</seg>
               <seg xml:id="ParlaMint-IT_2016-02-02-LEG17-Sed-569.seg61">Questa è stata la storia di libertà che abbiamo visto in Italia fin dalle tappe importanti del divorzio e dell'aborto. È questo che intendiamo quando parliamo di libertà di scelta: estendere i diritti per garantire la libertà di scelta ed ampliare la sfera dei diritti per ampliare le garanzie per tutti.</seg>
               <seg xml:id="ParlaMint-IT_2016-02-02-LEG17-Sed-569.seg62">Il tema di cui dovremmo parlare non è se si possono riconoscere come famiglie anche quelle realizzate tra persone dello stesso sesso perché, mentre noi discutiamo, nella realtà loro sono già famiglia, così come lo sono tutte le coppie eterosessuali che scelgono di non sposarsi.</seg>
               <seg xml:id="ParlaMint-IT_2016-02-02-LEG17-Sed-569.seg63">Il tema di cui vorremmo davvero discutere è quali politiche di welfare a sostegno delle famiglie dovremmo portare avanti, atteso che oggi - come abbiamo denunciato nella discussione sulla legge di stabilità - non ci sono risorse adeguate e azioni a sostegno del welfare familiare. E stiamo parlando del sostegno alla maternità; di poter utilizzare i congedi di maternità e paternità senza che il datore di lavoro faccia notarne l'abuso; di asili nido e scuole dell'infanzia statali per tutti; di garanzia per il diritto allo studio; di tutela della maternità nei luoghi di lavoro; di conciliazione dei tempi; di tempo libero per prendersi cura di adulti a carico; di deduzioni e vantaggi fiscali per le famiglie; di prestazioni di sicurezza sociale per categorie; di sostegno alla genitorialità, di reddito minimo e di impatto sulla parità di genere. Si tratta di un elenco che potrebbe essere infinito. E, invece, preferiamo affrontare un dibattito di retroguardia per niente in linea con l'Europa, proprio con quell'Europa che invochiamo sempre come punto di riferimento per le politiche economiche e di austerity e mai sul piano dei diritti. In Italia, non soltanto sembriamo vivere nel passato, ma abbiamo addirittura spostato il dibattito ad anni ed anni indietro. Vorrei ricordare, infatti, che in discussione non c'è solo il riconoscimento delle famiglie con genitori dello stesso sesso, ma la possibilità, per coloro che lo scelgono, di sposarsi. Questa è la richiesta maggiore che viene posta da tutto il mondo LGBT. Non è un caso che la discussione è sempre stata tra matrimonio gay e unioni di fatto o unioni civili per tutti. Non è un caso - ad esempio - che noi di SEL abbiamo depositato, all'inizio della presente legislatura, proposte di legge ben distinte. Allora cosa è accaduto? È accaduto che il PD si è assunto la responsabilità di proporre un testo che cancella il matrimonio tra persone dello stesso sesso, introduce le unioni civili e poi le convivenze; una scelta che è stata presentata come frutto di una mediazione e vorremmo capire con chi questa mediazione sia stata fatta. Non è stata fatta certo con la propria maggioranza perché, da quello che vediamo e ascoltiamo, non ci sembra sia un testo condiviso da tutta la maggioranza; non certo con le associazioni di riferimento, perché le loro richieste sono ben più ampie. Abbiamo una risposta, ed è semplice: la proposta di Renzi nei 100 punti della Leopolda 2012. Questo disegno di legge, che noi di SEL consideriamo un testo al ribasso, il minimo minimo che si possa presentare, è la proposta ufficiale che il Partito Democratico offre al Paese - perché come ci ha detto la relatrice poco fa - è stata abbastanza mediata. Così, il testo di legge presentato come il faro dei diritti civili in Italia altro non è che un compromesso al ribasso per provare a tenere insieme la necessità del Presidente del Consiglio di annoverare tra il suo pacchetto di riforme anche quella dei diritti civili (già ora sentiamo echeggiare i fan : «È l'unico che ci sia riuscito»), la sua visione sui matrimoni e il cattolicesimo ordinante in questo Paese. È la seconda parte della legge, infatti, dall'articolo 11 in poi, che disciplina le convivenze, quella di cui nessuno parla mai, a rivelare come invece la lettura che la maggioranza fa dell'articolo 29 della Costituzione sia una garanzia affinché le unioni civili non saranno mai equiparate al matrimonio. Le coppie eterosessuali possono contrarre un contratto di convivenza con atto pubblico da un notaio per disciplinare i rapporti patrimoniali o per la reciproca assistenza; devono effettuarlo in forma scritta e autografa, oppure, in caso di impossibilità di redigerla, alla presenza di un testimone. Siamo, dunque, di fronte ad un'interpretazione restrittiva dell'articolo 29 della Costituzione, avvalorando l'idea che le famiglie naturali siano solo quelle costituite da coloro che decidono di sposarsi. Noi diamo altra lettura: quando nella Costituzione si parla di famiglia naturale, i Costituenti non pensavano al genere uomo-donna, ma alla naturalità con cui amore, affetto, solidarietà reciproca, stima, rispetto e figli costituiscono una famiglia naturale. Il parlare solo della stepchild adoption, un diritto irrinunciabile per un Paese civile, è un po' come provare ad allontanare l'attenzione dal testo nel suo complesso. Il problema non è capire quali effetti potranno verificarsi sui bambini cresciuti in una famiglia con genitori di uno stesso sesso, perché gli studi esistono già. Forse volete dirci che non avete mai conosciuto alcuno che negli anni abbia vissuto solo con figure di riferimento femminili o solo con figure maschili? Volete negare che, per anni, intere famiglie naturali abbiano avuto solo una figura di riferimento per la crescita dei figli? Per crescere non contano i generi di riferimento, ma la qualità della cura, dell'amore e dell'attenzione verso i figli. Si pone forse il problema dell'utero in affitto? Questa legge non ne parla nemmeno. Sarebbe stato invece interessante parlare di adozioni anche per coppie di genitori dello stesso. Anche in questo caso, per la memoria un po' corta di tanti, vorrei ricordare che questa stessa maggioranza ha bocciato, non poco tempo fa, un emendamento che provava ad introdurlo. Nemmeno di questo, però, si occupa il testo in esame. L'estensione e il riconoscimento di un diritto riguardano tutto il Parlamento e non una sola parte o la sola maggioranza, che, tra l'altro, ricordo non avrebbe nemmeno i numeri per approvare la legge. Per questo siamo molto preoccupati dei messaggi subliminali che iniziamo a ricevere, per cui il testo, anche se modificato in peggio - penso alla famosa formula dell'affido rafforzato - andrebbe comunque approvato, altrimenti si ferma la strada delle riforme dei diritti civili, così come è accaduto negli ultimi anni. Vogliamo dire, però, che sui diritti civili non si può scherzare, non si può fare campagna elettorale e non si possono fare forzature, utilizzando la propaganda di Stato. Sui diritti civili abbiamo tutti il dovere di guardare lontano. Deve essere chiaro a tutti coloro che stanno seguendo questa discussione, dentro e fuori le Aule parlamentari, che non è vero che questa legge, se approvata, sarà solo il primo passo, cui potranno poi seguire, nei prossimi anni, estensioni o miglioramenti. Dobbiamo essere consapevoli e onesti, nel dire a tutti che è realistico che questa discussione e la sua qualità chiuderanno la partita per molti anni: si tratta, infatti, di una partita che sarà difficile riaprire a breve. Saranno necessari molti altri anni perché si possa arrivare, anche in Italia, ad avere, per le coppie dello stesso sesso, il godimento pieno di diritti importanti, che esse meritano: oggi stiamo scegliendo di non riconoscere il matrimonio tra persone dello stesso sesso, né le unioni civili per tutti. PRESIDENTE. La invito a concludere, senatrice Petraglia. PETRAGLIA (Misto-SEL). Sto concludendo, signora Presidente. Per noi di SEL, per entrare nell'Europa laica e dei diritti, dovremmo precisamente fare questo: riconoscere i matrimoni tra due persone di qualunque genere e riconoscere le unioni civili per tutti coloro che scelgono di convivere. Questo è il senso dei nostri emendamenti e proveremo, nel dibattito di questi giorni, ad aprire un confronto laico e utile, perché vorremmo fare anche noi una buona legge.</seg>
               <kinesic type="applause">
                  <desc>Applausi dal Gruppo Misto-SEL e dei senatori Bocchino, Campanella e Simeoni</desc>
               </kinesic>
               <note>PRESIDENTE. È iscritto a parlare il senatore Dalla Zuanna. Ne ha facoltà.</note>
            </u>
            <note type="speaker">DALLA ZUANNA (PD)</note>
            <u ana="#regular" who="#DallaZuannaGianpiero" xml:id="ParlaMint-IT_2016-02-02-LEG17-Sed-569.u20">
               <seg xml:id="ParlaMint-IT_2016-02-02-LEG17-Sed-569.seg64">Signora Presidente, dieci anni fa, scrivendo un libro sui grandiosi cambiamenti demografici in Italia e in Europa, mi sono espresso favorevolmente sul matrimonio degli omosessuali, formulando invece forti perplessità sull'opportunità di riconoscere, come istituto giuridico, le coppie di fatto. Affermavo, inoltre, che occorre regolare la valenza pubblica dei diritti e dei doveri delle singole persone che convivono, ancora una volta a prescindere dal loro orientamento sessuale, perché la convivenza è diventata, anche in Italia, un passaggio normale della vita di coppia.</seg>
               <seg xml:id="ParlaMint-IT_2016-02-02-LEG17-Sed-569.seg65">Per quanto riguarda le coppie di fatto, mi auguro che la mia opinione di allora possa essere tradotta in legge. Per fare questo, l'attuale testo base, al Titolo II, andrebbe però fortemente modificato, come propongono alcuni emendamenti anche da me sostenuti. Vanno infatti tolti gli automatismi, che configurano un novo istituto giuridico, in modo peraltro assai confuso. Nel testo si parla - ad esempio - di stabile convivenza, senza definire cosa sia la stabilità. Sembra di comprendere che si tratti di una convivenza che inizierebbe, in automatico, nel momento di fissazione della residenza anagrafica comune. Inoltre, va meglio precisata la natura individuale di quanto si va a fissare nelle nuove norme, generalizzando gli elementi contrattuali del patto che si va a stabilire tra i due partner. Come ben chiarito dalla Corte costituzionale, a differenza delle coppie omosessuali, le coppie eterosessuali che vogliono stabilizzare e rendere pubblica la loro unione affettiva possono sposarsi, tanto più che questo Parlamento ha reso assai più flessibile il matrimonio, rendendo molto più semplice e rapido il suo scioglimento. Del resto, è sbagliato pensare al matrimonio come a un vecchio arnese ormai in disuso. Alcuni Paesi europei, araldi dei mutamenti coniugali e riproduttivi, stanno vivendo un vero e proprio revival del matrimonio. In Svezia, nel 2013 il tasso di nuzialità è stato del 5,3 per mille abitanti, ossia il 20 per cento in più rispetto al 2000 e il 65 per cento in più rispetto all'Italia nello stesso 2013. Quanto alle unioni omosessuali, con la sua sentenza del 2010 la Corte costituzionale ha riconosciuto il loro valore costituzionale, ma non le ha equiparate al matrimonio. La Corte riconosce una differenza che risiede non tanto nel volere dei Padri costituenti, che evidentemente non potevano considerare fenomeni sociali che ancora non esistevano nella forma e nell'estensione attuale, quanto nel diverso status delle unioni omosessuali, che non possono accedere alla generazione naturale. La Corte, così esprimendosi, ha colto la sensibilità del Paese, come mostrano gli ultimi mesi di sondaggi e interlocuzioni dirette con la gente. Gli italiani, specialmente i più giovani, sono in maggioranza aperti al riconoscimento giuridico delle coppie stabili omosessuali. Una larga maggioranza però, giovani, adulti e anziani, esprime invece forti perplessità sul coinvolgimento delle coppie omosessuali nella generazione e nell'educazione dei minori. Del resto, va ricordato che in quasi tutti i Paesi la regolamentazione giuridica delle unioni omosessuali ha proceduto per passi successivi. Nel legiferare su questi delicati temi, la posizione dell'opinione pubblica va tenuta bene in conto, e non perché nel fare le leggi dobbiamo farci pilotare dai sondaggi, ma poiché parte di queste leggi sarà con tutta probabilità a forte rischio di referendum; un referendum che, con l'auspicabile approvazione delle riforme costituzionali, potrà essere valido con un quorum molto più basso di quello attuale (oggi ricordo che sarebbe il 35 per cento). Poche settimane fa, in Slovenia, una società secolarizzata, dove più della metà dei bambini nasce fuori del matrimonio, una larga maggioranza referendaria ha abrogato il matrimonio omosessuale, pur mantenendo una legge sulle unioni civili tra persone delle stesso sesso. Quindi, a noi spetta il difficile compito di tenere sullo sfondo le nostre convinzioni personali, interpretando la sensibilità del Paese approvando una legge che non contrasti con il pronunciamento della Consulta e contemperando le aspirazioni di tutti i soggetti coinvolti, partendo da quelli più deboli che - come ha ricordato Monica Cirinnà - non hanno voce e possono parlare solo attraverso di noi. Fra questi soggetti deboli, non possiamo dimenticare le donne che accettano di fare da gestanti per altri: è una pratica che viene vista in modo negativo da larghissima parte dell'opinione pubblica e del movimento femminista, che proprio oggi si ritrova al Parlamento francese per condannare questa pratica, oltre che dal Parlamento di Strasburgo. È una pratica permessa peraltro in pochissimi Paesi, dove la donna si trova spesso a essere soggetto passivo, dovendo - ad esempio - accettare da contratto di abortire se ciò viene deciso dal committente o a non avere alcun rapporto con il bambino frutto della gravidanza. Il combinato disposto tra l'attuale testo base e la possibilità di usufruire all'estero della surroga di maternità determina qualcosa di diverso dall'adozione del figliastro. Per le coppie di uomini omosessuali, infatti, l'unico modo per avere un figlio, da loro peraltro percepito come pienamente proprio e condiviso, è usufruire della gravidanza di un'altra donna oppure di due donne, esattamente come accade per una coppia eterosessuale quando la donna non è in grado di avere un bambino. PRESIDENTE. Senatore Dalla Zuanna, concluda il suo intervento. DALLA ZUANNA (PD). Finisco subito. Per questo motivo, un gruppo di trenta senatori ha presentato un emendamento, a mia prima firma, che per i cittadini italiani rende illecita la surroga di maternità anche se compiuta all'estero, sia per le coppie omosessuali sia per quelle eterosessuali, dando tuttavia al giudice la possibilità di registrare in Italia l'atto di nascita del bambino con l'indicazione del genitore biologico, in nome del superiore interesse del minore. Credo che dobbiamo fare una legge buona, con grande attenzione, tenendo come faro la Costituzione e il bene di tutti i soggetti coinvolti, soprattutto di quelli che non hanno voce.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <note>PRESIDENTE. È iscritto a parlare il senatore Mazzoni. Ne ha facoltà.</note>
            </u>
            <note type="speaker">MAZZONI (AL-A)</note>
            <u ana="#regular" who="#MazzoniRiccardo" xml:id="ParlaMint-IT_2016-02-02-LEG17-Sed-569.u21">
               <seg xml:id="ParlaMint-IT_2016-02-02-LEG17-Sed-569.seg66">Signora Presidente, discutendo il disegno di legge sulle unioni civili siamo chiamati a un compito di altissimo significato politico, etico e culturale, perché il testo che uscirà da questo dibattito ridisegnerà - e spero amplierà - i confini della nostra convivenza sociale. Dovremmo essere capaci di farlo al di là delle ideologie, degli steccati storici e delle reciproche delegittimazioni che hanno segnato la vita pubblica italiana, e non solo nel campo dei diritti civili.</seg>
               <seg xml:id="ParlaMint-IT_2016-02-02-LEG17-Sed-569.seg67">Partiamo, dunque, da un esame oggettivo della legislazione attuale e dai cambiamenti attuati per via giurisprudenziale.</seg>
               <seg xml:id="ParlaMint-IT_2016-02-02-LEG17-Sed-569.seg68">II primo dato di fatto è inequivocabile: l'ordinamento europeo si esprime chiaramente per il riconoscimento delle unioni di fatto, anche omosessuali. Inoltre, la direttiva europea 2000/78/CE impegna gli Stati membri dell'Unione ad adeguare le rispettive legislazioni in funzione della rimozione di ogni disparità di trattamento e del contrasto alle discriminazioni motivate dall'orientamento sessuale. Il rispetto di questa direttiva, cui è stata data una prima attuazione con il decreto legislativo n. 216 del 2003, comporta anche che nella disciplina delle unioni civili non si introducano disparità di trattamento tra le coppie eterosessuali e quelle omosessuali.</seg>
               <seg xml:id="ParlaMint-IT_2016-02-02-LEG17-Sed-569.seg69">Ma c'è un altro motivo importante per cui il legislatore ha il dovere di intervenire per evitare che anche su questo terreno, come accaduto ad esempio sulla legge elettorale, ci si trovi poi a dover rincorrere la Corte costituzionale che, con la sentenza n. 138 del 2010, ha sostenuto con un monito solenne al Parlamento che le stabili convivenze formate da coppie di persone omosessuali hanno diritto ad un pieno riconoscimento legislativo di un insieme di diritti e doveri sulla base del valore che l'articolo 2 della Costituzione riconosce alle formazioni sociali in cui si sviluppa la personalità.</seg>
               <seg xml:id="ParlaMint-IT_2016-02-02-LEG17-Sed-569.seg70">È stato autorevolmente posto il problema dell'incostituzionalità delle unioni civili per le coppie omosessuali perché il modello tedesco, cui si è originariamente ispirato il disegno di legge Cirinnà, equipara di fatto queste unioni ai diritti e ai doveri del matrimonio. Nel testo Cirinnà alla coppia vengono riconosciuti diritti di assistenza sanitaria, carceraria, unione o separazione dei beni, subentro nel contratto d'affitto, reversibilità della pensione e i doveri previsti per le coppie sposate. L'articolo 3, che è il cuore del provvedimento, è stato modificato rispetto al testo base. Ciò non vuol dire che non saranno estesi i diritti del matrimonio, ma la relatrice ha cercato di venire incontro a chi non voleva si parlasse in modo esplicito di matrimonio. Il richiamo non è più, infatti, all'articolo 29 della Costituzione sui diritti della famiglia fondata sul matrimonio, ma all'articolo 2 che prevede espressamente «la tutela dei diritti inviolabili dell'uomo nelle formazioni sociali». Si tratta di un equilibrismo? Forse, ma redigendo una norma specifica per le unioni tra persone dello stesso sesso si può mantenere la specificità del matrimonio e del carattere di nucleo centrale della società che è riconosciuto dalla Costituzione alla famiglia, specificando invece che le condizioni materiali delle unioni civili determinano l'accesso, appunto, a benefici di ordine fiscale, previdenziale o ereditario. Se le norme puntano alla tutela della stabilità dei rapporti di coppia, senza confonderli con il matrimonio, possono realizzare un miglioramento dell'ordine civile, che è proprio di una legislazione laica.</seg>
               <seg xml:id="ParlaMint-IT_2016-02-02-LEG17-Sed-569.seg71">Ma qui si è evidenziato un altro problema, posto, in particolare, dal senatore Caliendo: il Parlamento deve tener conto anche dei cittadini che vivono una condizione di stabile convivenza, connotata da vincoli affettivi e ai quali spetta il diritto fondamentale di vivere liberamente una condizione di coppia. In tale situazione si trovano cittadini eterosessuali e omosessuali. Si tratta, cioè, di formazioni sociali che l'articolo 2 della Costituzione riconosce e garantisce. Il testo Cirinnà attribuisce, invece, i diritti e i doveri dei coniugi alle sole coppie omosessuali, così come il testo presentato dall'onorevole Carfagna alla Camera. Non si può però ignorare che c'è un bilanciamento costituzionale nel momento in cui al matrimonio possono accedere solo le coppie eterosessuali. Questo però è un punto da approfondire perché credo che tutto si possa permettere il Parlamento tranne che approvare una normativa aperta a soluzioni creative da parte della magistratura ordinaria.</seg>
               <seg xml:id="ParlaMint-IT_2016-02-02-LEG17-Sed-569.seg72">Torniamo all'articolo 5 sulla stepchild adoption. Le corti europee hanno da tempo stabilito che, una volta che uno Stato dell'Unione approva una legge sulle unioni civili, ogni disparità di trattamento tra le unioni civili e il matrimonio, in particolare per quanto riguarda le adozioni, costituirebbe una violazione della Convenzione europea sui diritti dell'uomo. A mio parere la domanda da porsi è: se muore il padre o la madre biologica di un figlio all'interno di una coppia omosessuale, il bambino deve restare figlio di nessuno o è meglio che abbia un genitore, ancorché non biologico? La risposta non può che andare nella seconda direzione. Del resto, molti tribunali italiani (si veda anche la sentenza del tribunale dei minorenni di Roma del 30 luglio 2014) hanno già riconosciuto l'estensione della responsabilità genitoriale sul figlio del partner. Chi contrasta questa legge ha proposto un'argomentazione di sicuro effetto: approvandola si agevolerebbe surrettiziamente il ricorso all'utero in affitto, che in Italia è vietato dal codice penale, così come dalla leggi della stragrande maggioranza degli Stati europei. Su questo punto bisogna essere molto chiari: nessun essere umano può essere trattato come mezzo ma sempre come fine. Di conseguenza, il corpo di nessuna donna può essere ridotto a incubatrice per conto di terzi. Ma il no alla legalizzazione della maternità surrogata non deve implicare automaticamente il rifiuto della proposta di legge Cirinnà. È una forzatura strumentale di chi non vuole nessuna legge sulle unioni civili. Nel nostro ordinamento giuridico, infatti, non esiste alcun presupposto che possa far pensare a una eventuale legalizzazione della maternità surrogata. Ma soprattutto la stepchild adoption si limita a prendere atto di una situazione già esistente - la presenza di una creatura venuta al mondo tramite la fecondazione artificiale o l'utero in affitto - e a regolamentarla, tenendo in considerazione l'interesse preminente del bambino, al quale vengono dati due genitori, anziché uno, garantendogli in tal modo una condizione di maggiore sicurezza. In ogni caso, anche nei casi più estremi, i diritti del bambino devono godere di un'assoluta priorità e vanno per questo tutelati e promossi senza alcuna limitazione. Ricordo, colleghi senatori, che un tempo i bambini nati fuori dal matrimonio erano definiti «bastardi»; spero che nessuno pensi a una discriminazione di legge che crei i bastardi del nuovo millennio solo perché nati da una pratica illegale. Per concludere: in questa società che cambia il legislatore deve promuovere tutto ciò che aiuta e rafforza la responsabilità. Il principio che deve sottendere la legge che uscirà dal Parlamento è che ad una maggiore estensione della libertà debba corrispondere anche un maggior grado di responsabilità e che dunque al riconoscimento dei diritti di coppia seguano anche i doveri e, nel caso di scioglimento, le garanzie di tutela del partner più debole. Deve essere una legge in grado di risolvere questioni pratiche che nascono da situazioni di fatto, senza intaccare i principi stabili di vita che sono parte della nostra cultura tradizionale, e che sia basata sull'uguaglianza dei diritti individuali: non è un'impresa facile, ma neppure impossibile.</seg>
               <kinesic type="applause">
                  <desc>Applausi delle senatrici Repetti e Puppato</desc>
               </kinesic>
               <note>PRESIDENTE. È iscritto a parlare il senatore Di Biagio. Ne ha facoltà.</note>
            </u>
            <note type="speaker">DI BIAGIO (AP (NCD-UDC))</note>
            <u ana="#regular" who="#DiBiagioAldo" xml:id="ParlaMint-IT_2016-02-02-LEG17-Sed-569.u22">
               <seg xml:id="ParlaMint-IT_2016-02-02-LEG17-Sed-569.seg73">Signora Presidente, l'avvio in quest'Aula della discussione generale di uno dei provvedimenti più controversi della storia parlamentare recente rappresenta un evento straordinario per due ordini di fattori: in primis, perché ci si trova dinanzi un precedente parlamentare pericoloso di violazione dell'articolo 72 della Costituzione e dunque di bypassaggio totale dell'autorità delle Commissioni parlamentari e del confronto di cui queste sono garanzia ineludibile; in secondo luogo, perché si sta tentando, con un artificio legislativo, nemmeno tanto ingegnoso, di sfaldare la società naturale, normativamente e costituzionalmente sancita, anteponendovi una sorta dì società pseudoprogressista disegnata a tavolino dal legislatore, tacciando tutto questo addirittura per tutela dei diritti umani, aprendo una voragine nel tessuto già labile della legittimità normativa ed infierendo in maniera quasi scientifica nell'armonia antropologica e delle esigenze naturali cui lo stesso legislatore dovrebbe inderogabilmente piegarsi. Questi sono i due pilastri intorno ai quali si struttura il provvedimento presentato dalla collega Cirinnà, dai quali si propaga a cascata un ventaglio di anomalie, contraddizioni e dubbi legislativi dinanzi ai quali si deve pretendere da quest'Aula lucidità operativa al netto di contaminazioni ideologiche protendenti verso l'uno o l'altro versante. Una delle criticità, dinanzi alle quali sarebbe il caso che il legislatore non solo si passasse una mano sulla coscienza ma si andasse a rispolverare i codici, è l'interpretazione à la carte del diritto del minore ad avere una famiglia, che a mio parere rappresenta il punto più basso toccato da questo disegno di legge. Un concetto schiacciato sotto il peso della ragione politica chiaramente adultocentrica, che ha l'ambizione di identificare le pulsioni pseudogenitoriali per diritti, nel silenzio totale degli ordinamenti e delle convenzioni internazionali. Ma andiamo per gradi. Ritengo sia prioritario, prima di avviare qualsiasi riflessione nel merito di un provvedimento delicato e complesso, soffermarsi sul livello di accanimento e di voluto pressappochismo con cui si è inteso privilegiare il confronto sul tema. Il ripetere mantrico dei sostenitori integralisti del disegno di legge in esame ha innescato un tourbillon di falsa informazione che è approdato ad una sintesi schematica secondo cui il provvedimento altro non sia che - ripeto, parafrasando le varie affermazioni susseguitesi - un atto di civiltà, uno strumento di rispetto verso i minori delle famiglie arcobaleno, un atto doveroso verso quei tanti bambini nati da precedenti relazioni etero di soggetti poi diventati contraenti di un'unione civile, e che nulla c'entra con l'utero in affitto. Questo schema mantrico, sapientemente diffuso sui social e pontificato in prima serata da comici, giornalisti, presentatori, eccetera, è un arma che da un lato consente di veicolare dosi centellinate, filtrate e sapientemente presentate del testo in discussione alla società civile, che sicuramente ha ben altro da fare che leggersi 23 articoli di una proposta di legge; dall'altro, essa crea un coreografico clima di odio, arroganza e demonizzazione di tutti coloro che, additati come ipocriti e medievali, osano avere punti di vista un po' diversi. In altri contesti, si chiamerebbe lecito e costituzionale confronto democratico. Quando si parla di unioni civili, la parola d'ordine è «omofobia»; ecco il secondo mantra che si avvicenda nei dibattiti sul tema e che - ne sono certo - allieterà in più occasioni anche questo nostro dibattito. Nell'informazione generale, gli stessi proponenti si tengono ben alla larga dallo spiegare cosa in realtà la legge prevede e non spiegano che, malgrado una chiara pronuncia della Corte costituzionale, che vieta l'omologazione tra unioni civili e matrimoni, si continui, con un grossolano tentativo di maquillage normativo, ad addossare paradossalmente alla fattispecie unione civile tutte le disposizioni del codice civile che disciplinano il matrimonio. Si estende infatti il regime previsto per i coniugi e per la famiglia a forme di convivenza tra persone dello stesso sesso; un'estensione priva di legittimità per coloro che sono legati da forme di convivenza che, non essendo basate sul dimorfismo sessuale, si differenziano nella sostanza dalla famiglia e non ne condividono quella funzione sociale, costituzionalmente ed antropologicamente sancita, che ne giustifica il regime speciale previsto dall'ordinamento. Questo provvedimento tenta, in maniera anche grossolana, di sostituire la società naturale basata sulla famiglia con la società imposta dal legislatore (una società à la carte, insomma), assimilando le istanze dei conviventi, seppur legittime, con le esigenze della famiglia di cui al regime speciale dell'ordinamento. Il matrimonio è una promessa pubblica, dato il ruolo costituente di questo nella società, e non può essere assimilato alla convivenza tra soggetti che non detengono le potenzialità costituenti di cui al matrimonio. Ma sembra che sia più facile dimenticare questo particolare. Come dicevo, anche se è stato depennato il riferimento diretto all'istituto del matrimonio, in alcuni passaggi la sostanza dei rimandi al codice civile e le parole stesse usate (ad esempio ai commi 1 e 2 dell'articolo 3) ricalcano esattamente la disciplina sul matrimonio. Questo si pone in aperto contrasto con gli articoli 29 e 30 della Costituzione, che hanno istituito un favor familiae, perché hanno riconosciuto nella famiglia fondata sul matrimonio tra un uomo e una donna qualcosa che la differenzia in maniera ineludibile da tutte le altre formazioni sociali. Voglio ricordare ancora una volta che tale principio è stato ribadito proprio dalla sentenza della Corte costituzionale n. 138 del 2010, che ha ricordato chiaramente - cito dalla sentenza - «il rilievo costituzionale attribuito alla famiglia» e la «potenziale finalità procreativa del matrimonio che vale a differenziarlo dall'unione omosessuale». Essa ha espressamente riferito che, con riferimento all'articolo 3 della Costituzione, la censurata normativa del codice civile, che per quanto sopra detto contempla esclusivamente il matrimonio tra uomo e donna, non può considerarsi illegittima sul piano costituzionale. Ciò sia perché essa trova fondamento nel citato articolo 29 della Costituzione, sia perché la normativa medesima non dà luogo ad una irragionevole discriminazione, in quanto le unioni omosessuali non possono essere ritenute omogenee al matrimonio. La motivazione stessa di tale differenza, secondo la Corte, risiede proprio nella sia pur potenziale finalità procreativa del matrimonio, che si fonda sul dimorfismo sessuale; da lì nasce la funzione sociale riconosciuta (e non assegnata) alla famiglia ex articolo 29. Certo, si obietterà che in quella sentenza le conclusioni erano uno sprone al legislatore per attivarsi comunque al fine di rafforzare le tutele per le coppie dello stesso sesso; ma garantire o rafforzare 1e tutele non implica necessariamente ricopiare la disciplina del matrimonio, cosa che invece in questo testo è stato fatto. Trattiamo di due configurazioni differenti, che hanno anche una differente fonte costituzionale di riferimento (articolo 29 e articolo 2 della Costituzione); l'omologazione è pertanto priva di una giustificazione ragionevole. Tante volte, nelle parole della relatrice e dei sostenitori di questo disegno di legge, abbiamo sentito che non si vuole fare un similmatrimonio. Purtroppo, a questo punto è lecito nutrire qualche dubbio. Nelle parole e nelle interviste di altri referenti - presenti e passati - del PD si è sentito dire espressamente che questo disegno di legge è il primo passo, nominalmente differente, per definire il matrimonio per coppie dello stesso sesso. È un fatto puramente di nomi. Il diritto di famiglia non è una tutela dell'amore eterosessuale. Non si parla mai dell'affetto, dell'amore o della sfera sentimentale nel codice. Il favor familiae non nasce per tutelare le stabili relazioni affettive, ma perché si riconosce che l'impegno tra un uomo e una donna, da cui possono nascere nuovi cittadini, rappresenta un bene per lo Stato. L'impegno, non l'amore. È l'impegno che si vuole promuovere per questa sua finalità intrinseca che dà prosecuzione alla società, non l'amore, che è invece qualcosa in cui lo Stato non entra e non può entrare, che attiene alla sfera personale degli individui e alle libertà individuali che vanno rispettate e tutelate, ma per gli individui come tali. Perché allora questa legge? È condivisa l'urgenza di legittimare delle tutele per le persone omosessuali nella loro relazione affettiva. Afferisce tutto alle libertà individuali. La disciplina fa acqua: molto bene (anzi molto male), ripariamo i buchi, aggiustiamo l'ordinamento. Non serve una legge speciale che configuri un nuovo istituto (cosa che di fatto questa legge fa) analogo al matrimonio; serve garantire l'assistenza sanitaria, le questioni patrimoniali e di successione. Interveniamo in tal senso dove ci sono le lacune, il che presuppone prendere in mano l'ordinamento e vedere quali sono effettivamente tali lacune. Con un approfondimento del genere si vedrebbe chiaramente che il nostro ordinamento già tutela sotto molti profili le persone stabilmente conviventi. Occorrono semmai pochi aggiustamenti. Il problema allora qual è? La legge non è conosciuta e non viene applicata? Bene, formuliamo un testo unico sulle stabili convivenze richiamando tutto ciò che è già in vigore e inserendo quanto manca e poi diramiamo circolari a tutte le amministrazioni perché facciano valere il diritto vigente. Il problema è sicuramente meno grande di quanto si voglia far credere e probabilmente, quanto discusso e dibattuto da qualche mese a questa parte, si colloca ben oltre l'urgenza - ripeto legittima - di avere delle tutele. Si colloca nel percorso - meno legittimo - di un diritto, preteso e urlato, di un'omologazione normativa in assenza degli opportuni principi cogenti. Ma, in realtà, dove si vuole arrivare con questo disegno di legge? Si continua a confondere le idee sbandierando un fantomatico diritto alla genitorialità, assolutamente assente sul versante normativo costituzionale ed internazionale. Si mescolano, forse volutamente, diversi livelli di adozioni ex lege, non facendo capire cosa significa esattamente stepchild adoption, spacciandola come una cosa buona e giusta per far fronte a situazioni straordinarie di fatto createsi a seguito di presunte vicissitudini di vita, come ad esempio precedenti relazioni eterosessuali o figli biologici avuti senza compravendita o surroga di individuo. Ma onestà intellettuale pretende che quantomeno il legislatore non dia per scontato l'ovvio e l'oggettivo, bypassandolo e tentando di disciplinare, di contro, quegli artifici scientifici che hanno consentito di tramutare l'ovvio in non ovvio. L'oggettivo, nel caso di specie, va ricercato nella consapevolezza, credo comune, condivisa e trasversale, che l'omogenitorialità biologica non esiste e non può esistere. Pertanto, legiferare una sanatoria della omogenitorialità surrogata, oltre a essere eticamente abominevole, si identificherebbe come una norma pregiudizievole dei diritti dei cittadini. Questo perché introducendo la possibilità, per legge, di una omogenitorialità, sebbene attenuata trattandosi di adozione non legittimante, si agevola quella categoria di potenziali omogenitori che detengono mezzi e risorse per surrogare la propria filiazione, creando una divaricazione in termini di diritti tra chi è in grado di spendere dai 50 ai 150.000 euro per una maternità surrogata in USA o in India e chi invece non detiene questi mezzi. In punta di diritto, sarebbe allora tanto fantascientifica un'impugnazione della norma da parte di aspiranti omogenitori che, in ragione del principio di non discriminazione, pretendano adeguato sostegno economico da quello stesso Stato che ha sancito un diritto di cui loro non possono godere? Non è un paradosso, è quello che sostanzialmente accadrà sul medio periodo. Inoltre, il legislatore non può esimersi dal legiferare il modus con cui l'ovvio si tramuta in non ovvio. Pertanto la sanatoria dell'utero in affitto (perché l'articolo 5 e l'articolo 3, comma 4, sono sostanzialmente questo) non può sussistere in assenza quantomeno di un richiamo al medesimo utero in affitto. A meno che non vogliamo ammettere una pilatesca gestione di un argomento scomodo, secondo cui è meglio tamponare il problema, magari alimentarlo a dismisura, ma guai a nominarlo. Chiedo dunque ai sostenitori dove rinvengano la modernità e la civiltà in questa disciplina che fa rabbrividire anche il giurista più sprovveduto. Ma vi è un'altra ragione per cui l'articolo 5 nello specifico risulta essere paradossalmente irrispettoso delle stesse coppie omosessuali. Per spiegare questo scenario basta citare la dichiarazione dell'Associazione genitori e amici di persone omosessuali (AGAPO), secondo cui - cito testualmente: «Attraverso qualunque via si arrivi all'adozione del figlio del partner (...) si tratta comunque di procedimenti in cui, in modo deliberato, si fa sparire uno dei due genitori biologici dalla vita del bambino e si uccide simbolicamente il genitore dell'altro sesso»; poi continua: «la maggior parte delle persone omosessuali non vuole essere strumentalizzata a tali fini. Sanno di essere nati da una madre e da un padre e ne sono contenti». Infine, l'invito ai promotori della stepchild «prima di parlare dell'emofobia degli altri, di cominciare a guardare la realtà della condizione omosessuale ed accettarla. È questo il punto di partenza da cui inizia il vero rispetto della persona omosessuale». Credo che non sia il caso di aggiungere null'altro. Pertanto, il legislatore nella foga di esorcizzare una potenziale accusa di omofobia, termine abusato e strumentalizzato, introduce un diritto e ne calpesta altri mille. Un esempio virtuoso di legislazione illuminata, non c'è che dire. Si continua a ripetere che bisogna dare un futuro a questi bambini nati in famiglie arcobaleno. Perfetto, ma nessuno osa dire quanti sono questi bambini. Secondo i dati dell'ultimo censimento, le coppie conviventi dello stesso sesso sono 7.513, di cui 529 con figli in tutto il Paese. Anche qualora si volesse ammettere che nel corso degli ultimi quattro anni si fosse verificato un aumento del 20-30 per cento di questi nuovi nuclei sociali, parliamo di nemmeno 700 unità. Pure ammettendo che ognuno di questi nuclei avesse due figli, parliamo di 1.400 minori. Qualcosa di ben lontano dal configurarsi come emergenza sociale. Credo che su questo punto tutti potranno convenire. Ma quanto sbandierato come tutela del minore a non essere abbandonato in un orfanotrofio - che, vale la pena segnalare agli amici pro stepchild, non esistono dal 2006 - in caso di morte del genitore abbandonato, fino a quanto è vera? Facciamo chiarezza. Quanti di questi bambini sono figli, frutto di precedenti relazioni? Quindi bambini non frutto dell'ingegneria procreativa? Non è dato sapere, ma è plausibile che si tratti di una minoranza. Parliamo di minori che hanno dunque due genitori biologici. Qualora si dovesse verificare la malaugurata conditio secondo cui uno dei due genitori dovesse venir meno, resta comunque l'altro genitore e credo che su questo punto non vi siano remore; almeno il buon senso non ne dovrebbe sollevare. Qualora poi, sempre malauguratamente, dovessero venire meno entrambi i genitori, ecco che interviene l'articolo 44, comma 1, lettera a), della legge 184 del 1983. Quindi la legge esiste, basta applicarla e non necessariamente modificarla. Non è inevitabile. Pertanto sappiamo bene che l'articolo 5 è stato introdotto esclusivamente per i figli di maternità surrogate. Ma perché non dirlo e continuare a fare panegirici senza senso trascinando fattispecie che nulla c'entrano con questa nuova norma? Perché far credere ai cittadini di introdurre una norma giusta e rivoluzionaria? Per favore, chiamiamola per nome: è una sanatoria per legittimare i figli di maternità surrogate. Punto e basta. È qui che si innesca il paradosso legislativo di cui parlavo prima, ma anche in questo caso, una modifica legislativa non sembra l'unica strada percorribile. Vale la pena segnalare che i casi di tutela dei cosiddetti figliastri all'interno delle coppie di fatto sono sempre stati affrontati, facendo rientrare la fattispecie nei commi del citato articolo 44. Presidente, dato che il tempo a mia disposizione sta per esaurirsi, chiedo sin d'ora di poter consegnare il testo del mio intervento. PRESIDENTE. La Presidenza l'autorizza in tal senso. DI BIAGIO (AP (NCD-UDC)). Come questa Assemblea vuole affrontare questi nodi? Con libertà di coscienza o con inciuci ad hoc ? Sono sempre stato sostenitore - e le mie dichiarazioni lo confermano - di un approdo ad una novella mediata e condivisa. Certo, come dicevo, i diritti individuali delle coppie dello stesso sesso vanno tutelati e regolamentati. Sono disponibile anche all'ascolto di proposte che, per quanto coraggiose e discutibili, siano comunque operate nell'ottica di un ragionamento mediato, scevro dall'arroganza normativa che sembra - di contro - aver condizionato la produzione dell'ultimo testo del disegno di legge Cirinnà. Ho apprezzato il coraggio dei colleghi del PD che, nonostante tutto, e pur mantenendo la volontà di votare a favore dell'impianto del disegno di legge, hanno ribadito a gran voce la loro contrarietà a talune disposizioni in esso contenute. Questo, a mio parere, resta una garanzia di vivacità democratica del confronto. Per questo mi auguro che non si approdi ad escamotage da prima Repubblica per bypassare questo filtro democratico, ricreando maggioranze à la carte che abbiano come unico fine l'introduzione di questa normativa. Sarebbe un insulto grave e lesivo della dignità di quanti si stanno adoperando per il dialogo e per il superamento dei tratti più gravi di questo provvedimento. PRESIDENTE. La invito a concludere, senatore. DI BIAGIO (AP (NCD-UDC)). Qualora si dovessero ricreare queste spiacevoli condizioni, sarò il primo a non votare a favore di tale disegno di legge, al di là del contenuto dello stesso su cui ho ribadito e motivato le mie posizioni. In conclusione, voglio ricordare un aspetto disarmante nella sua semplicità: la genitorialità non è un diritto che si pretende battendo i pugni o strappando assegni, ma un dono di amore che deve ruotare intorno all'unico diritto preminente, quello del bambino, che deve poter contare sulla stabilità dei rapporti e sulla complementarietà sacra ed ineludibile di madre e padre.</seg>
               <kinesic type="applause">
                  <desc>Applausi dal Gruppo AP (NCD-UDC) e dei senatori Giovanardi e Amidei</desc>
               </kinesic>
               <note>PRESIDENTE. È iscritta a parlare la senatrice Ginetti. Ne ha facoltà.</note>
            </u>
            <note type="speaker">GINETTI (PD)</note>
            <u ana="#regular" who="#GinettiNadia" xml:id="ParlaMint-IT_2016-02-02-LEG17-Sed-569.u23">
               <seg xml:id="ParlaMint-IT_2016-02-02-LEG17-Sed-569.seg74">Signora Presidente, se la società è una rete di relazioni e convivenze che impongono di essere regolate, nelle loro diverse espressioni, superando anche barricate ideologiche e argini di tradizioni rassicuranti, allora il disegno di legge che ci apprestiamo a votare consente di aggiungere un tassello a tale puzzle, ed è indubbio che in nessun altro campo del diritto civile, come in quello del diritto di famiglia, si avvertono forti le dinamiche conflittuali della realtà sociale sottostante. In questo quadro, con il disegno di legge in discussione si propone di dare riconoscimento giuridico ad unioni civili tra persone dello stesso sesso, alla convivenza di fatto, nonché ai contratti di convivenza, ovvero si propone di disciplinare realtà che già agiscono come elementi di relazione umana cui ancora non abbiamo saputo garantire un'adeguata copertura giuridica in termini di diritti e doveri reciproci. Il dibattito sull'introduzione di una disciplina in materia di unioni civili e di coppie di fatto va inserito senza dubbio nel più ampio dibattito sull'evoluzione delle aggregazioni familiari, del ruolo della famiglia tradizionale, della sua composizione e della sua funzione che rimane di certo ancora centrale nel complesso reticolo di relazione sociale. Evoluzione, dunque, dalla concezione della famiglia legittima basata sul matrimonio, quasi autoritaria e gerarchica nel rapporto tra uomo e donna, codificata nel 1942, alla Costituzione repubblicana che ci ha consegnato un concetto di famiglia positivo: famiglia come società naturale basata sull'uguaglianza morale e giuridica tra i coniugi sancita dall'articolo 29, sino a forme a composizione mononucleare e sempre più complesse che hanno accompagnato la riforma del diritto di famiglia nel finire degli anni Settanta. Da qui, il cammino verso il riconoscimento dell'unione stabile tra due soggetti legati dal vincolo di affetto e solidarietà, anche omosessuali. Trasformazioni e nuovi orizzonti che impongono di ripensare le categorie con le quali abbiamo letto l'evoluzione anche più recente dei rapporti affettivi; perché la famiglia, le unioni non sono un fatto solo privato, ma hanno una rilevanza fondamentale pubblica, in quanto sorgenti di diritti e doveri. Un microcosmo esistenziale, che abbiamo provato a collocare tra famiglia ex articolo 29, e nuova formazione sociale, meritevole di ricevere una disciplina e tutela specifica, ma al di là e al di sopra del semplice riconoscimento dei diritti individuali, oltre, dunque, quella formazione sociale ex articolo 2 della Costituzione; un passo importante che il Parlamento si appresta a compiere per colmare un vuoto che pesa. Infatti, l'invisibilità giuridica ed istituzionale non vuol dire inesistenza di fatto, ma precarietà di tutela, che si tratti di adulti o figli. La non normazione non solo è ignavia, come qualcuno ha già scritto, ma è inutile rispetto ai fenomeni sociologici e antropologici esistenti ed ingiusta perché discriminatoria. Al contrario, il riconoscimento giuridico produce sicurezza e stabilità; la stabilità produce fiducia, benessere e coesione sociale, tra nuovi diritti e nuovi doveri. Nella stessa Unione europea il quadro relativo alla disciplina sulle convivenze è alquanto variegato: dalla coabitazione registrata della partnership, al matrimonio paritario anche per le coppie omosessuali come nei Paesi Bassi, in Belgio e in Spagna. L'Unione europea ha assunto una posizione chiara in materia dal 1994 e, poi, con la risoluzione del 2003, sollecitando gli Stati membri al riconoscimento delle coppie di fatto, nonché alla disciplina dei diritti degli omosessuali anche in materia di adozione, sino alla condanna esplicita e alla conseguente sanzione del luglio scorso da parte della Corte europea di Strasburgo in merito alla violazione da parte dell'Italia dell'articolo 8 della Convenzione europea per il mancato riconoscimento delle coppie omosessuali. Quello del Parlamento italiano è stato un percorso articolato, dal primo disegno di legge presentato nel 1986, ai PACS sul modello francese nella XV legislatura. Mentre a livello locale si è tentato di dare un riconoscimento, se non giuridico almeno sociale, alle unioni omosessuali, il Governo Berlusconi impugnava tutti gli statuti delle Regioni favorevoli alle unioni civili. Sono seguite le proposte di DICO e CUS (contratti di unione solidale) nel 2007 e oggi, dopo mesi di lavoro e discussione costruttiva, franca ed aspra in Commissione giustizia, arriviamo al testo coordinato dalla collega Cirinnà, che finalmente tenta di dare risposte politiche e di pari dignità alle unioni omosessuali, a partire proprio dalla comune iscrizione nell'archivio dello stato civile. Il censimento statistico ISTAT del 2011 ha certificato che un milione di concittadini si dichiarano omosessuali, ma - soprattutto - che oltre il 74 per cento della popolazione italiana intervistata non solo non considera l'omosessualità una minaccia morale o sociale per la famiglia tradizionale, ma ritiene che vi sia ancora una forte discriminazione contro cui lottare nei luoghi di studio e di formazione, nella ricerca del lavoro e nei rapporti sociali. Si aggiunga che quasi quarant'anni di studi su genitori omosessuali e famiglie omogenitoriali attestano come l'orientamento sessuale affettivo di madri e padri non rileva ai fini dello sviluppo psicofisico affettivo dei figli e che la loro crescita è sovrapponibile a quella dei nati in coppie etero quanto a capacità cognitive e relazionali e identità sessuale. L'esclusione di tali coppie dall'ipotesi di adozione ex articolo 44, lettera b), del figlio del compagno, contestualmente alla legislazione sulle unioni civili o separatamente, rischierebbe di subire una censura da parte delle corti sovranazionali, in quanto illegittima per disparità di trattamento fondata sull'orientamento sessuale. L'istituto della stepchild adoption, ovvero l'adozione del figlio del partner, risale infatti a trent'anni fa e la discussione si sposta pertanto non sulla validità dell'istituto giuridico, ma sul discrimine della coppia etero o omosessuale ai fini dell'estensione della genitorialità.</seg>
               <kinesic type="applause">
                  <desc>Applausi dei senatori Albano e Broglia</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg75">Stiamo parlando di bambini e figli che esistono e chiedono un diritto alla stabilità di affetto e cura, anche nel caso in cui la coppia debba decidere di non condividere più la convivenza e l'unione. Ciò che andrebbe garantito è, appunto, la continuità di relazione, affetto, solidarietà e cura.</seg>
               <seg xml:id="ParlaMint-IT_2016-02-02-LEG17-Sed-569.seg76">È spettato ai giudici minorili - giudici imparziali - adattare dunque al cambiamento il diritto di famiglia, da Catania a Roma, da Bologna a Torino, spostando in tal modo il confine tra etica e diritto. Oggi si verifica quindi quanto accaduto già negli anni Settanta: la magistratura come anticipatrice della formazione delle leggi per fenomeni sociali che rompono schemi tradizionali (dall'affido alle adozioni, ai cognomi da attribuire ai figli). Infatti, se avere figli non è un diritto, lo è però tutelare i figli nati. Si è quindi di fronte a nuovi diritti da scrivere, meritevoli di una disciplina per i quali il legislatore - dunque noi - non può chiamarsi in disparte.</seg>
               <seg xml:id="ParlaMint-IT_2016-02-02-LEG17-Sed-569.seg77">Non abbiamo sottovalutato i rischi e i risvolti che ne deriveranno, ma non possiamo confondere il diritto di disporre di sé, del proprio corpo, dei propri sentimenti, con comportamenti che si pongono fuori legge e che dalla legge devono continuare ad essere perseguiti, come peraltro già previsto dall'articolo 12 della legge n. 40 del 2004 per la maternità surrogata.</seg>
               <seg xml:id="ParlaMint-IT_2016-02-02-LEG17-Sed-569.seg78">Infatti, battersi per un'uguale considerazione non significa disconoscere le diversità, non significa restringere la sfera di altri diritti, bensì avere la forza di andare oltre la tolleranza di ciò che è altro da sé per inserirlo a pieno titolo in un sistema giuridico di garanzie, in un sistema dove si riconosca il primato delle relazioni, di quelle relazioni umane e affettive che costituiscono il tessuto del vivere insieme, perché il diritto di una donna e un uomo di unirsi in matrimonio non può costituire un limite un divieto per un diritto di altri dello stesso sesso di unirsi in un legame affettivo riconosciuto e perché da sempre è la differenza che spinge l'evoluzione civica e giuridica verso l'ampliamento della sfera di tutela dei diritti. Si tratta di una conquista per tutti e non solo per chi poi quei diritti li eserciterà nel concreto.</seg>
               <seg xml:id="ParlaMint-IT_2016-02-02-LEG17-Sed-569.seg79">Con l'approvazione del testo in discussione finalmente noi legislatori daremo tutela ad un nucleo di diritti e doveri di assistenza e solidarietà anche economica, a situazioni di coppie che vivono ancora oggi con un senso di precarietà e quasi clandestinità la loro relazione. Se anche questa battaglia, signora Presidente, onorevoli colleghi, andrà nella direzione di tante altre battaglie per l'ampliamento della tutela dei diritti individuali e sociali, tra nuove ingegnerie familiari e nuove complessità, allora avremo aggiunto un tassello al progresso, una conquista per un Paese che non si volta indietro, ma si assume la responsabilità piena, verso sfide attuali, per ognuno di noi, nei diversi ruoli, cittadini e legislatori.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <note>PRESIDENTE. È iscritta a parlare la senatrice Rizzotti. Ne ha facoltà.</note>
            </u>
            <note type="speaker">RIZZOTTI (FI-PdL XVII)</note>
            <u ana="#regular" who="#RizzottiMaria" xml:id="ParlaMint-IT_2016-02-02-LEG17-Sed-569.u24">
               <seg xml:id="ParlaMint-IT_2016-02-02-LEG17-Sed-569.seg80">Signora Presidente, onorevoli colleghi, desidero innanzitutto fare chiarezza, in modo che non ci siano equivoci possibili: sono profondamente convinta che sia ora che in Italia vengano regolate le unioni civili. Sono un'onta per il nostro Paese i richiami e le sentenze europee che ci ricordano e ci obbligano a legiferare in questo senso ed è una vergogna che l'Italia sia l'unico dei grandi Paesi d'Europa in cui esistono cittadini di serie A e di serie B.</seg>
               <seg xml:id="ParlaMint-IT_2016-02-02-LEG17-Sed-569.seg81">Negli anni si è provato a legiferare in questa materia e questo era il momento giusto, l'ultimo possibile per fare una legge giusta, che contemperasse esigenze differenti in un testo armonico e rispettoso.</seg>
               <seg xml:id="ParlaMint-IT_2016-02-02-LEG17-Sed-569.seg82">Tuttavia, come al solito, anche in questo provvedimento, con l'usuale arroganza frettolosa, il Governo, che preferisce twittare «fatto» piuttosto che rischiare di fare un provvedimento atteso e condiviso dopo un aperto dibattito, non prende in considerazione neanche l'opinione pubblica portata al riconoscimento dei diritti delle coppie di fatto, ma non ancora pronta (e soprattutto non in un modo così maldestro) all'adozione di figli da parte di coppie omosessuali o alla pratica dell'utero in affitto.</seg>
               <seg xml:id="ParlaMint-IT_2016-02-02-LEG17-Sed-569.seg83">Vorrei ricordare in proposito che in Italia la pratica dell'utero in affitto è sì proibita dalla legge n. 40 del 2004, ma è legalmente concessa in alcuni Paesi del mondo. Proprio in questi giorni una delle più conosciute femministe francesi, moglie dell'ex primo ministro Jospin, una donna di sinistra, come ama lei stessa definirsi, sta organizzando una grandissima manifestazione a Parigi perché nel mondo venga bandita la pratica dell'utero in affitto. Le donne sono sfruttate e lo sappiamo, ma è lo Stato che le deve proteggere da tale sfruttamento impedendo questa pratica in tutto il mondo.</seg>
               <seg xml:id="ParlaMint-IT_2016-02-02-LEG17-Sed-569.seg84">Come dicevo, era il momento giusto per approvare un provvedimento condiviso, ma purtroppo questa occasione è stata persa perché il disegno di legge in esame è sbagliato, scritto male, sbilanciato; tutto ciò al di là della sua chiara incostituzionalità, come oggi e nei giorni scorsi è stato più volte richiamato in quest'Aula laddove si è fatto riferimento all'articolo 72 della Costituzione, perché quest'ultimo testo non è stato discusso in Commissione.</seg>
               <seg xml:id="ParlaMint-IT_2016-02-02-LEG17-Sed-569.seg85">C'è una questione di fondo, che inficia ogni possibile buona intenzione del presentatore: la volontà, francamente incomprensibile, di equiparazione pressoché totale delle unioni omosessuali con l'istituto matrimoniale. Tale volontà era esplicita nel testo iniziale, che riportava continui rimandi al matrimonio, e che non è certo stata modificata dalla semplice soppressione di alcuni di questi rimandi nel nuovo testo oggi all'esame dell'Assemblea. I nomi possono anche cambiare, ma la sostanza rimane la stessa. I principali diritti e doveri che vengono previsti hanno la stessa forza e la stessa modalità dei diritti e dei doveri matrimoniali: così è per l'acquisto della cittadinanza del coniuge straniero e per la reversibilità delle pensioni. Ricordo che non sono ancora chiari i numeri e i costi sociali che il provvedimento può comportare, in questi termini. Vorrei anche ricordare che ci sono milioni di italiani che vivono con una pensione sociale inferiore ai 400 euro al mese e non mi sembra ci siano provvedimenti del Governo finalizzati ad aumentarla in tempi brevi, per la sopravvivenza di queste persone anziane, che hanno lavorato tutta la vita.</seg>
               <seg xml:id="ParlaMint-IT_2016-02-02-LEG17-Sed-569.seg86">Si è scelta questa completa sovrapposizione tra i due istituti, quello del matrimonio e quello delle unioni civili, malgrado l'Unione europea abbia chiarito in più di un'occasione che nessun articolo della Convenzione imponga agli Stati membri l'obbligo di aprire al matrimonio delle coppie omosessuali. C'è però una cosa ancora più grave. La sentenza n. 138 del 2010 della Corte costituzionale dichiara, al di là di ogni possibile interpretazione, che l'istituto matrimoniale è di pertinenza esclusiva di coppie formate da un uomo e una donna. Permettetemi di citarla: «(...) è inevitabile concludere che essi» ovvero i Costituenti «tennero presente la nozione di matrimonio definita dal codice civile (...) che stabilisce che i coniugi devono essere persone di sesso diverso». In tale sentenza si dice, ancora che questo precetto costituzionale non può essere superato perché non si tratterebbe di una semplice rilettura bensì di procedere ad un'interpretazione creativa, molto creativa. Infine si afferma: «si deve ribadire, dunque, che la norma non prese in considerazione le unioni omosessuali, bensì intese riferirsi al matrimonio nel significato tradizionale di detto istituto».</seg>
               <seg xml:id="ParlaMint-IT_2016-02-02-LEG17-Sed-569.seg87">In altre parole, quindi, risulta evidente che l'impianto stesso di questo disegno di legge, equiparando sostanzialmente le unioni omosessuali al matrimonio, è anticostituzionale.</seg>
               <seg xml:id="ParlaMint-IT_2016-02-02-LEG17-Sed-569.seg88">C'è poi un'altra questione, su cui si è molto dibattuto in questi giorni: quella dell'adozione del figliastro, la stepchild adoption. Proprio perché al riguardo il dibattito è in corso ormai da settimane, segno che si tratta di un argomento delicato e denso di incognite, mi limiterò ad un paio di considerazioni. La prima è che non esiste un diritto assoluto alla genitorialità, anche se sappiamo che questo è il mondo dei diritti e mai e poi mai si ricorda invece che, ad ogni diritto corrisponde un dovere, altrimenti si ha una violenza del diritto stesso. In altre parole, non esiste il diritto di diventare padre o madre a qualsiasi costo, ma, al contrario, esistono e devono essere rispettati i diritti dei bambini. Non è pensabile che, per soddisfare la voglia di essere padre o madre, si debbano mettere in secondo piano i diritti dei figli. La seconda considerazione è che, evidentemente, questo argomento sta aprendo confronti, anche aspri, non solo tra i partiti e all'interno dei partiti stessi, ma anche all'interno della società civile. Il forte sospetto è che esso sia stato affrontato in maniera superficiale, di fretta, senza nessun approfondimento. E quindi mi chiedo, onorevole relatrice, perché non stralciare almeno la parte relativa alle adozioni per seguirla e approfondirla in un disegno di legge specifico, del quale questo Paese ha profondamente bisogno? È davvero indispensabile affrontare qui e adesso questo argomento, riducendolo ad uno scontro ideologico? Voglio concludere con un altro aspetto che lascia molto perplessi. Se ne sente parlare pochissimo, ma il disegno di legge della senatrice Cirinnà non parla solo di unioni omosessuali, perché c'è anche una seconda parte, dedicata alle convivenze eterosessuali, ed è una disciplina - lasciatemelo dire - assolutamente sconfortante: il livello dei diritti riconosciuti alle coppie eterosessuali conviventi è infimo. Noi siamo per i diritti civili per le coppie di fatto, omo o eterosessuali perché tutti gli individui sono uguali. Perché questa scelta? Perché questo assurdo sbilanciamento tra diritti equivalenti al matrimonio per le coppie omosessuali e pressoché vicini allo zero per le coppie eterosessuali? Questa scelta porta con sé due conseguenze possibili. Si tratta di capire se arriverà prima la Corte costituzionale o la Corte europea dei diritti dell'uomo. Perché se arriverà prima la Corte costituzionale, non potrà che rilevare una profonda discriminazione; se invece arriverà prima la Corte europea dei diritti dell'uomo, la conseguenza sarà ancora più nefasta. Concludo ribadendo il mio rammarico per l'ennesima occasione persa.</seg>
               <kinesic type="applause">
                  <desc>Applausi dal Gruppo FI-PdL XVII. Congratulazioni</desc>
               </kinesic>
               <note>PRESIDENTE. È iscritta a parlare la senatrice Fasiolo. Ne ha facoltà.</note>
            </u>
            <note type="speaker">FASIOLO (PD)</note>
            <u ana="#regular" who="#FasioloLaura" xml:id="ParlaMint-IT_2016-02-02-LEG17-Sed-569.u25">
               <seg xml:id="ParlaMint-IT_2016-02-02-LEG17-Sed-569.seg89">Signora Presidente, onorevoli colleghi, il provvedimento sulle unioni civili in dirittura di arrivo è un atto dovuto al cui compimento siamo stati richiamati dalla Corte di Strasburgo, e giunge in grave ritardo in una realtà sociale in profonda trasformazione. Non sarebbero tollerabili rinvii o affossamenti di un provvedimento atteso da troppo tempo e di cui il Paese ha bisogno per compiere un passo di civiltà.</seg>
               <seg xml:id="ParlaMint-IT_2016-02-02-LEG17-Sed-569.seg90">Dobbiamo però prevedere misure di accompagnamento al processo di cambiamento, e una riflessione fra giovani e meno giovani per favorire questa importante fase evolutiva della democrazia del Paese. Le misure di accompagnamento necessarie mi hanno indotto a presentare alcuni ordini del giorno sulla formazione.</seg>
               <seg xml:id="ParlaMint-IT_2016-02-02-LEG17-Sed-569.seg91">Il Paese reale viene prima del Paese legale; i costumi e le abitudini anticipano le regole, ma l'eccessiva abbuffata mediatica e il caricamento dei toni all'interno del dibattito sulla stepchild adoption non hanno però giovato allo sviluppo di una discussione che doveva essere più serena e soprattutto più obiettiva. Invece di innalzare muri, andava innalzato il livello del dialogo, legittimando il dubbio su alcune criticità. Non ho condiviso le piazze urlanti per i pro né quelle per i contro: avrei preferito una piazza del dialogo. Devo rendere atto che all'interno del Gruppo del Partito Democratico la discussione è stata pacata e caratterizzata da uno spirito aperto e democratico, come è nel nostro stile. All'esterno si è ecceduto con qualche bolla mediatica di troppo sul pensiero critico, con qualche etichetta demagogica appiccicata da qualche media a posizioni della cosiddetta minoranza, bollata come cattodem, come se si trattasse di una guerra di religione. Le osservazioni sono venute - voglio sottolinearlo - dal mondo cattolico, da quello laico, da quello femminista, da tanti mondi, da chi si è posto legittimi interrogativi, e non sulle unioni civili (scontate), ma sulla stepchild adoption, sulla base del delicato tema della costruzioni dell'identità adolescenziale, su quello della maternità surrogata o gestazione per altri, ponendosi il legittimo interrogativo sull'impegno della donna a rinunciare al neonato e a consegnarlo al committente senza rivendicarne la maternità. Aspetti che andavano ascoltati con rispetto e impropriamente etichettati. Nel nostro Paese il ricorso alla maternità surrogata - come è stato ricordato da vari colleghi prima di me - è vietato e la sua pratica è punita severamente. La condanna della maternità surrogata costituisce una regola fondamentale nel nostro sistema giuridico a garanzia, nella specifico, della dignità umana e, quindi, perché richiamarla nel dibattito se vietata dall'ordinamento? Al «che c'entra la surrogacy con la stepchild adoption» rispondo che può c'entrare in quanto praticabile all'estero. Se vietata in Francia, in Germania e in Italia, è ammessa con diverse modalità nel Regno Unito, in Grecia, Ucraina, Russia, in India, in alcuni Stati degli Usa, in Belgio, Irlanda, Paese Bassi e Canada. Grazie all'emendamento che abbiamo presentato si è solo cercato di rendere più rigorosi i controlli; dare maggior attenzione e disincentivare i cittadini italiani, anche se potevano pensare di realizzare all'estero il progetto di un figlio. Non possiamo permetterci di ignorare che la maternità per conto terzi viola i diritti altrui e nel testo degli emendamenti ci sono forti misure disincentivanti e di controllo. Non si possono eludere fondamenti della psicologia; rimuovere conoscenze scientifiche, bypassare la delicatezza dei percorsi di gestazione profondi, di una madre naturale. Né si può ignorare che il cosiddetto dialogo incrociato ( cross talking ) avviene nel rapporto materno-fetale. Non si può neanche ignorare che alla nascita il bambino, quantunque donato, porta in sé un patrimonio emozionale e sensoriale, appreso dalla madre, che risente delle sue emozioni, del suo stato d'animo, e del suo benessere. Perché non è lecito che anche la politica si interroghi su tutto ciò? La legge deve tutelare tutti, in primis i diritti negati di chi non parla, della donna e dei bambini. Ebbene, anche la nuova teoria del dono e della surrogazione altruistica è un teorema e, in realtà, un sofisma, un ragionamento capzioso, dietro il quale si nascondano il più delle volte, non sempre, realtà di donne emarginate. Ciò avviene in Paesi depressi, ma anche nei Paesi dell'opulenza. È giusto quindi raccogliere questi grandi temi? Sì, è giusto il pensiero plurale, non quello singolare. Vi è un principio di cautela e di attenzione alla centralità del bambino e dell'adolescente, alla costruzione del processo identitario, ad una maggior tutela della donna alla base delle nostre proposte. Ecco perché proponiamo il concetto dell'affido rafforzato. Per questo gli emendamenti sono misure di garanzia, di cautela e di attenzione a diritti che vanno contemperati bene. Esprimo massimo sostegno alla Sylviane Agacinski, filosofa francese che ha aderito fin da subito alla «Carta di Parigi». Si è fatta promotrice con altre associazioni delle assise di Parigi, con il supporto della vice presidente dell'Assemblea nazionale francese, Laurence Dumont. Proprio oggi, guarda caso, questa assise denuncia l'utilizzo degli esseri umani, il cui valore intrinseco è cancellato a favore del valore di uso e del valore di scambio. Quindi, questo utero in affitto non lo vogliamo e spero non lo voglia nessuno trasversalmente. Bene, quindi, alla firma della Carta per l'abolizione universale della maternità surrogata. Anche se migliorabile, esprimo assoluto sostegno al testo sulle unioni civili, un passo di civiltà che non può comunque attendere.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <note>PRESIDENTE. È iscritta a parlare la senatrice Pezzopane. Ne ha facoltà.</note>
            </u>
            <note type="speaker">PEZZOPANE (PD)</note>
            <u ana="#regular" who="#PezzopaneStefania" xml:id="ParlaMint-IT_2016-02-02-LEG17-Sed-569.u26">
               <seg xml:id="ParlaMint-IT_2016-02-02-LEG17-Sed-569.seg92">Signora Presidente, io voterò convintamente il testo di legge che ci è stato proposto e su cui c'è stato un grandissimo lavoro da parte della senatrice Monica Cirinnà e di tanti altri, che ringrazio. Anche io l'ho sottoscritto.</seg>
               <seg xml:id="ParlaMint-IT_2016-02-02-LEG17-Sed-569.seg93">Durante il dibattito che si è tenuto in Commissione giustizia, a cui ho avuto la possibilità - grande, per me - di partecipare in sostituzione di alcuni colleghi, ho ascoltato e seguito una difficile discussione, che poi è proseguita. Anche io ho avuto i miei dubbi e le mie difficoltà, ma li ho superati perché questo testo è il giusto equilibrio per questo Parlamento. Cerchiamo, quindi, nel dibattito e poi nel voto, di fare in modo che il Paese percepisca che questi luoghi si fanno permeare dai bisogni.</seg>
               <seg xml:id="ParlaMint-IT_2016-02-02-LEG17-Sed-569.seg94">Desmond Tutu, arcivescovo sudafricano, dice che l'omofobia è una forma di apartheid. Come è possibile lottare contro il razzismo e non contro l'omofobia? Esatto: come è possibile fare una cosa senza fare anche l'altra? E come combattiamo davvero l'omofobia, le disuguaglianze, le discriminazioni, se non ci preoccupiamo di alzare la soglia dei diritti? E di farlo con gioia, con entusiasmo, non come se stessimo votando l'entrata in guerra di un Paese. Come facciamo ad affermare questi diritti se non consideriamo le straordinarie modifiche intervenute nelle relazioni sociali, i cambiamenti nelle dinamiche delle relazioni, anche nel rapporto uomo-donna, uomo-uomo, donna-donna, e nel rapporto tra l'adulto e il bambino, tra gli adulti e i bambini? Tutto è cambiato, molto è cambiato e non possiamo rimanere fermi a schemi obsoleti. Siamo stati redarguiti dall'Unione europea; veniamo superati costantemente da sentenze e dalle scelte di numerosi magistrati. Qualche collega ha detto che questo è un tema divisivo. Da quando sto qui, in questa legislatura, raramente ho visto un tema non divisivo. Ci siamo divisi su tutto o quasi; forse su questo potremmo dividerci il meno possibile, perché il testo in discussione è già molto equilibrato, molto mediato. Questi luoghi, queste sale, questi spazi, nel 1970, quando c'erano la Democrazia Cristiana e il Partito Comunista, scelsero di approvare la legge sul divorzio. Sempre in questa sede, sempre qui, tra questi banchi, qualche anno dopo, nel 1978 dei parlamentari come noi, scelsero - addirittura - nel 1978 di approvare la legge per l'interruzione volontaria di gravidanza. C'erano la Democrazia Cristiana, il Partito Comunista e altri partiti. PRESIDENTE. Senatrice, la invito a concludere. PEZZOPANE (PD). Concludo. Poi ci sono stati i referendum, nel 1974 e nel 1981, che hanno confermato che quei parlamentari avevano fatto un buon lavoro. Ora io, che pure ho avuto dei dubbi su alcune questioni, in particolare sulla vicenda dell'utero in affitto, credo che questo disegno di legge - e invoco anche l'attenzione di quei parlamentari che, come me, hanno avuto quei dubbi - sia adeguatamente equilibrata e ci consenta di fare un passo avanti sui diritti senza sconvolgere la vita di nessuno, di mettere al centro i diritti anche di quei bambini e di quei ragazzi e di uniformare il nostro ai Paesi vicini dell'Europa. Il Partito Democratico ha una grande responsabilità e sono certa, con serenità e con entusiasmo, che ce la sapremo giocare fino in fondo, dando al nostro Paese una legge giusta per le unioni civili.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <note>PRESIDENTE. È iscritto a parlare il senatore Candiani. Ne ha facoltà.</note>
            </u>
            <note type="speaker">CANDIANI (LN-Aut)</note>
            <u ana="#regular" who="#CandianiStefano" xml:id="ParlaMint-IT_2016-02-02-LEG17-Sed-569.u27">
               <seg xml:id="ParlaMint-IT_2016-02-02-LEG17-Sed-569.seg95">Signora Presidente, ripartirei da quanto appena ascoltato dalla senatrice Pezzopane. Con questo mantra che ce lo chiede l'Europa - l'abbiamo capito su molti altri aspetti e non capisco come si possa non coglierlo in questa circostanza - in primo luogo non diamo nessun valore aggiunto alla discussione, perché, se abbiamo bisogno di lezioni dagli altri, soprattutto dall'Europa, ahinoi! In secondo luogo, se si sta parlando di diritti e, in questo caso, di aspetti che sono molto intrecciati con la nostra consuetudine e con il nostro modo di vivere, siamo maturi abbastanza per poter dire se una cosa la vogliamo noi, perché serve a noi, evitando con questo di dire che lo dobbiamo fare perché ce lo dicono gli altri, perché ce lo dice l'Europa. Abbiamo visto, quando si è trattato di banche, cosa è significato giustificarsi dicendo che ce lo dice l'Europa; ed abbiamo visto, quando abbiamo toccato la Costituzione con la scusa che ce lo dice l'Europa, quali guasti sono stati introdotti. Ci sono questioni di incostituzionalità e, visto che ne stavamo parlando, signora Presidente, non sarà certo la votazione di inizio seduta a togliere quell'incostituzionalità che è insita nel disegno di legge. È stata una votazione che, nella sua legittimità, il Senato ha affrontato ritenendo che le motivazioni addotte da chi ha sollevato questioni di incostituzionalità non fossero fondate. Respingendole si è iniziato il dibattito e si arriverà all'esame degli emendamenti. Anticipo subito che il Gruppo Lega Nord non ha ritirato un solo emendamento. Ci sono curiose agenzie di stampa che parlano di "trenini" con gli emendamenti che sono andati avanti e indietro dagli uffici e che sono stati ritirati. No, signora Presidente, non abbiamo ritirato alcun emendamento; e aspettiamo di capire quale sarà la volontà della maggioranza di confronto sul merito, su quel ristretto gruppo di emendamenti che caratterizzano invece la nostra proposta di modifica della legge. Non ci interessa, come non ci interessava per la modifica costituzionale, fare ostruzionismo fine a se stesso, dimostrando che siamo in grado di produrre migliaia di emendamenti per rallentare un iter parlamentare che comunque in ogni caso arriverà alla sua conclusione, perché la maggioranza, nella propria legittimità costituzionale, ha i numeri per poter votare. Ci interessa invece parlare del contenuto. Sappiamo che ci sono tecniche che ormai sono state anche abusate; si chiama canguro e forse fra poco si chiamerà alligatore o avrà qualche altro nomignolo molto curioso. Insomma, ci sono tecniche per far fuori, in pochissime votazioni, tutti gli emendamenti. A fronte di questo, noi diciamo che vogliamo dialogare, vogliamo conoscere, vogliamo capire, vogliamo che la gente stessa, tutta la gente che si è trovata in piazza domenica e prima di domenica, possa avere vera cognizione di causa di quello di cui stiamo dibattendo. Quindi niente canguri. Se ci sarà questa dimostrazione di apertura dal parte della maggioranza, non ci sarà da parte nostra ostruzionismo con migliaia di emendamenti, ma ci saranno certamente qualche centinaio di sane proposte, che vanno a raddrizzare una legge che noi riteniamo potesse essere facilmente approvata, ma che purtroppo evidentemente, per la solita volontà un po' muscolare e spregiudicata del Premier, è stata messa in campo nei modi che conosciamo. Non ho dubbi nel credere, collega Arrigoni, che ciò sia stato fatto per deviare l'attenzione dei cittadini dalla drammatica situazione economica che sta vivendo il Paese. Signora Presidente, se dieci anni fa si faceva fatica a parlare, in queste stesse Aule, di qualcosa che si chiamava DICO o di altre modalità con cui si intendeva regolamentare le coppie di fatto, oggi le stesse verifiche statistiche e gli stessi sondaggi nel Paese ci dicono che su questi temi il dibattito si è spinto in là e ci possono essere delle ampie condivisioni. Chi non è d'accordo a dare un quadro normativo e giuridico alla convivenza di persone dell'uno e dell'altro sesso? Si tratta di emanare alcune norme giuridiche, di inquadrare alcune situazioni, cosa nettamente differente, dal nostro punto di vista, dalla famiglia che ha consentito a ciascuno di noi di venire al mondo. Infatti, piaccia o non piaccia (e faccio fatica a immaginare come si possa dispiacersene), ciascuno di noi è venuto al mondo perché un uomo e una donna hanno procreato. Fuori da questa regola ci possono essere delle eccezioni, che possono essere riconosciute - bisogna che la legge riconosca i diritti -, ma è cosa diversa dallo spingersi ad inserire, ad innestare temi come la genitorialità in una coppia che non è fatta da persone di sesso differente, è ben altra cosa. Aggiungo un paradosso, Presidente: gli stessi proponenti della normativa al nostro esame, coloro che affrontano con molta leggerezza questi temi, poi impiegano ore e ore di dibattito per spiegarci che gli OGM sono da combattere e da tenere lontani come fossero peste perché sono un'alterazione rispetto ad un percorso naturale e biologico che deve essere rispettato. Già: se si parla di carote, di lattuga, di ortaggi, gli OGM non vanno considerati; se si parla invece di figli si può considerare anche il chimico che in laboratorio costruisce quello che la natura non rende possibile.</seg>
               <kinesic type="applause">
                  <desc>Applausi della senatrice Rizzotti.</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg96">Questi sono paradossi, sono paradossi reali e vengono dagli stessi soggetti che su questa legge tengono lezioni sui diritti.</seg>
               <vocal type="speaking">
                  <desc>Commenti della senatrice Puglisi.</desc>
               </vocal>
               <seg xml:id="ParlaMint-IT_2016-02-02-LEG17-Sed-569.seg97">Senatrice, io rispetto la sua opinione. Lei impari a rispettare anche quella degli altri: fa parte del dibattito democratico.</seg>
               <seg xml:id="ParlaMint-IT_2016-02-02-LEG17-Sed-569.seg98">E allora io dico: entriamo nel merito. Perché vi state ostinando ad inserire in questo progetto di legge il rapporto tra la coppia di fatto e dei figli che naturalmente questa coppia non potrebbe avere? E non parliamo dell'adozione del figlio di un partner avuto da una coppia naturale. Parliamo di altri aspetti. Mi si dirà che la legge impedisce la fecondazione assistita e l'utero in affitto. Ricordo un'affermazione molto, molto semplice ma efficace: il male ha sempre un seme banale. Si parte sempre da una banalità, anche nel consumo degli stupefacenti (ma cosa vuoi che sia? Proviamo), magari anche nell'abuso di alcool (ma cosa vuoi che sia? Proviamo), o nel gioco d'azzardo (cosa vuoi che sia? Un diversivo, una volta ogni tanto), dopo di che si resta prigionieri di un gorgo e non se ne esce più. Aprire una porta che renderà possibile, gradino dopo gradino, arrivare all'utero in affitto o ad altre modalità innaturali di concezione credo sia quanto di più lontano rispetto all'esigenza di dare alle coppie di fatto una veste giuridica, ma credo sia anche quanto di più lontano ciascun essere vivente che abbia coscienza del proprio essere possa concepire. E allora parliamo di merito e, come dicevo, lo vogliamo fare togliendo da questo disegno di legge qualsiasi riferimento alla famiglia naturale che deve essere cosa differente dal riconoscimento giuridico delle coppie di fatto; e lo vogliamo fare togliendo da questa legge qualsiasi riferimento alla possibilità che possano esistere coppie con un figlio che non è nato da nessuno dei due genitori e non è stato adottato ma è stato "costruito", mettiamola così, a tavolino. C'è un fatto, Presidente, che caratterizzerà sicuramente le votazioni, e lo dico ai colleghi del Nuovo Centrodestra: vi state sperticando con le richieste di voto segreto. Dovreste avere almeno il pudore di ricordarvi che quando, in questa sede, si modificò la Costituzione eravate tra coloro che si vergognavano, o meglio che stigmatizzavano coloro che chiedevano il voto segreto perché, come dicevate, non avevano il coraggio di esprimere la propria opinione e in quel caso si trattava della Carta costituzionale. Voi oggi arrivate invece a cercare anche le nostre firme per poter avere un voto segreto che vi permetta di mettere un velo alla vergogna che vi ricopre per aver mercanteggiato prima posti da Ministro e da Sottosegretario e tutto quanto c'è di corollario, garantendovi un reddito politico e dicendo adesso che voi non sosterrete questo testo. Vergognatevi! Almeno, collega Arrigoni, Giuda si fece pagare dopo aver tradito. Questi hanno incassato ancora prima del tradimento e vogliono anche passare per quelli duri e puri, che terranno botta fino all'ultimo. Vergognatevi veramente, perché non avete neanche il senso del pudore!</seg>
               <kinesic type="applause">
                  <desc>Applausi del senatore Arrigoni.</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg99">Vi siete venduti per qualche Ministro e adesso venite, o verrete, qui dentro a dire che difenderete la famiglia e la nostra tradizione.</seg>
               <seg xml:id="ParlaMint-IT_2016-02-02-LEG17-Sed-569.seg100">DI BIAGIO (AP (NCD-UDC)). Questa è cialtroneria politica, Candiani! PRESIDENTE. Senatore Di Biagio, la prego di non commentare. Senatore Candiani, lei invece rispetti quest'Aula. CANDIANI (LN-Aut). Signora Presidente, io rispetto l'Aula. Infatti, come sto dicendo, non ho alcun problema e, laddove ci sarà voto palese, alzerò la mano e voterò palesemente, sostenendo ciò che credo. Ma allo stesso modo ritengo che i colleghi che all'epoca censurarono le richieste di voto segreto per la riforma della Costituzione, dovrebbero almeno astenersi oggi dal fare le medesime richieste. Tanto più che all'epoca ci fu una battaglia serena, limpida, chiara, su principi netti. Qui, invece, c'è stato un mercanteggiamento che viene oggi nascosto e messo con pudore sotto il tavolo, proprio come se se fosse quella vergogna che in effetti è. Signora Presidente, ci dicono che siamo indietro, che non ci siamo adeguati al progresso dei tempi. Io non so quale sia il progresso. Sicuramente Darwin ha ragione: in ogni caso si va avanti. Anche quando ci sembra di balzare indietro, andiamo avanti. Certamente, la natura non fa salti. Certamente, se ci allontaniamo senza rendercene conto da quella caratteristica di base che ci rende esseri umani, andando a creare artifici, non facciamo una buona cosa e prima o poi ne pagheremo il prezzo. Non voglio fare riferimenti biblici e non voglio rifarmi a versetti, ma dico che noi abbiamo il dovere di dare ai cittadini delle leggi giuste. Abbiamo il dovere di tutelare i cittadini rispetto a delle leggi ingiuste. Esiste nella nostra Costituzione il riconoscimento di una famiglia. Ancora prima della Costituzione, esiste un diritto naturale. Da quel diritto naturale non possiamo discostarci. Qualsiasi scelta che vada contro quel diritto naturale, sarà prima o poi pagata. E chi ne pagherà il prezzo saranno le future generazioni. Stiamo costruendo un Paese che non può rinunciare alle proprie solide radici e fondamenta, dando diritti a chi ha deciso di convivere, ma non dimenticando che, se oggi noi siamo persone vive ed esistenti, lo dobbiamo al fatto che alle spalle abbiamo avuto una famiglia. E la famiglia naturale non può in alcun modo essere scambiata con la convivenza delle coppie di fatto.</seg>
               <kinesic type="applause">
                  <desc>Applausi del senatore Arrigoni.</desc>
               </kinesic>
               <note>PRESIDENTE. È iscritto a parlare il senatore Ichino. Ne ha facoltà.</note>
            </u>
            <note type="speaker">*ICHINO (PD)</note>
            <u ana="#regular" who="#IchinoPietro" xml:id="ParlaMint-IT_2016-02-02-LEG17-Sed-569.u28">
               <seg xml:id="ParlaMint-IT_2016-02-02-LEG17-Sed-569.seg101">Signora Presidente, in questi giorni abbiamo sentito più volte in quest'Aula, anche pochi minuti fa nell'intervento del senatore Candiani, oltre che in alcune interviste televisive e sulla carta stampata, giustificare una intransigenza assoluta, insuperabile, in un senso favorevole o contrario a singole soluzioni normative relative alla materia al nostro esame, con l'appello a "principi non negoziabili". È questo un concetto che mi sembra usato del tutto a sproposito.</seg>
               <seg xml:id="ParlaMint-IT_2016-02-02-LEG17-Sed-569.seg102">Un grande maestro di diritto, giudice della Corte costituzionale e persona profondamente credente, Luigi Mengoni, insegnava che la differenza tra principi e regole sta in questo: mentre la regola prescrive un comportamento specifico preciso («non si passa col rosso»; oppure «il salario minimo è di sei euro»), il principio invece indica un valore che deve essere perseguito (la tutela della vita, della libertà, dell'uguaglianza, della giustizia). Dunque, mentre la regola ha un contenuto prescrittivo preciso, predeterminato, il principio non ci dice mai esattamente come ci si deve comportare in ciascuna situazione; al contrario, lascia aperte sempre diverse scelte pratiche attraverso le quali il valore può essere perseguito, anche perché - proprio qui sta il punto cruciale della questione - accade quasi sempre che nel caso concreto i principi da applicare non siano uno solo bensì due o più di due. Si pensi, per esempio, alla necessità di conciliare il principio di tutela della vita umana con quello della libertà di circolazione: anche quella stradale, la quale è notoriamente pericolosa per la sicurezza delle persone; oppure il principio della libertà e segretezza delle comunicazioni con quello della punizione dei crimini. Quand'è così, cioè quando si tratta di conciliare tra loro due o più valori, si impone un bilanciamento tra di essi.</seg>
               <seg xml:id="ParlaMint-IT_2016-02-02-LEG17-Sed-569.seg103">Il compito della politica è proprio questo: applicare al tempo stesso diversi principi costituzionali e morali, trovando di volta in volta il bilanciamento migliore possibile tra i valori che quei principi ci impongono di perseguire. In altre parole, se i principi fossero regole, la politica non servirebbe; essi ci direbbero compiutamente cosa occorre fare in ciascun caso. Ma, appunto, i principi non sono regole. Ci sarà sempre chi sottolinea maggiormente l'importanza di uno e chi l'importanza di un altro: il bilanciamento tra i due comporterà sempre in qualche misura una negoziazione.</seg>
               <seg xml:id="ParlaMint-IT_2016-02-02-LEG17-Sed-569.seg104">Le possibili conciliazioni tra i valori in gioco, cioè le ipotesi ragionevolmente praticabili di bilanciamento tra di essi sono sempre più di una, ma ciascuna di esse implica che nessuna delle parti politiche attribuisca valore assoluto ad uno dei due principi dichiarandolo "non negoziabile", perché, così facendo, si azzera l'altro; dunque, non si fa un buon servizio né alla Costituzione né all'etica.</seg>
               <seg xml:id="ParlaMint-IT_2016-02-02-LEG17-Sed-569.seg105">«La discussione pubblica - scrive lo studioso di scienza della politica Maurizio Ferrera in un suo intervento dei giorni scorsi su questo tema - deve avere luogo in una cornice di laicità, tolleranza, rispetto reciproco e disponibilità al bilanciamento fra valori ultimi».</seg>
               <seg xml:id="ParlaMint-IT_2016-02-02-LEG17-Sed-569.seg106">Ecco: non sarei tra i firmatari di questo disegno di legge se non ne condividessi l'ispirazione di fondo, che consiste proprio in questo: in un ragionevole bilanciamento tra i principi giuridici ed etici in gioco sulla questione che ci occupa. Osservo però subito che, per quanto riguarda il riconoscimento delle unioni civili tra persone dello stesso sesso, quel bilanciamento non è neppure necessario, perché non riesco neanche a vedere come il riconoscimento dell'aspirazione di due persone dello stesso sesso a un rapporto affettivo stabile possa anche solo indirettamente attentare all'istituto familiare tradizionale. Un bilanciamento tra principi è invece necessario in riferimento alla disciplina del possibile rapporto genitoriale tra il figlio di uno dei partner e l'altro partner. Non vi è dubbio che la questione vada risolta privilegiando l'interesse del minore; ma altrettanto indubbio è che la realtà ci pone davanti a una infinita varietà di casi, tale per cui, anche quando si assuma l'interesse del minore come bussola principale, non sì da alcuna soluzione normativa che non presenti dei vantaggi in una parte dei casi e degli svantaggi in altri. La complessità del fenomeno, dovuta, appunto, all'infinita varietà della qualità degli adulti coinvolti, riguarda - sia ben chiaro - le coppie omosessuali tanto quanto quelle eterosessuali; le coppie dannose o inadatte all'affidamento dei minori ci sono sia tra le prime sia tra le seconde. La realtà quotidiana ci mostra, per converso, una grande quantità di casi di minori allevati a volte in modo straordinariamente positivo, a volte con carenze affettive anche gravi, da un genitore solo, uomo o donna, da sole donne non madri, e anche - è statisticamente un caso meno frequente - da soli uomini non padri. Sono convinto che soltanto il metodo sperimentale consentirebbe di compiere - in questo, come in moltissimi altri campi - la scelta migliore in tema di affidamento o adozione del figlio di un partner da parte dell'altro, massimizzando i vantaggi e minimizzando gli svantaggi. Tuttavia, in attesa di una sintesi attendibile delle ricerche scientifiche su questo punto, la mia preferenza va alla soluzione basata sul principio di cautela, quindi quella sull'affido rafforzato biennale o fino alla maggiore età del figlio biologico di uno dei partner; purché - beninteso - si tratti di soluzione riferita alle coppie sia omosessuali, sia eterosessuali. Il principio di cautela va infatti applicato allo stesso modo in entrambi i casi. Se nessuna di queste soluzioni si rivelerà politicamente praticabile, l'attuale formulazione dell'articolo 5 del disegno di legge, che prevede anche per le coppie omosessuali l'adozione del figlio di un partner da parte dell'altro senza periodo precedente di affidamento rafforzato, mi sembra accettabile come second best. Con l'auspicio che la questione venga riesaminata - ripeto: per le coppie di entrambi i tipi - nel contesto della riforma organica dell'intera materia dell'adozione e dell'affido familiare, di cui il Parlamento dovrà occuparsi nei prossimi mesi.</seg>
               <kinesic type="applause">
                  <desc>Applausi dal Gruppo PD.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2016-02-02-LEG17-Sed-569.u29">
               <seg xml:id="ParlaMint-IT_2016-02-02-LEG17-Sed-569.seg107">Rinvio il seguito della discussione dei disegni di legge in titolo ad altra seduta.</seg>
            </u>
         </div>
         <div type="debateSection">
            <head>Interventi su argomenti non iscritti all'ordine del giorno</head>
            <note type="speaker">BLUNDO (M5S)</note>
            <u ana="#regular" who="#BlundoRosettaEnza" xml:id="ParlaMint-IT_2016-02-02-LEG17-Sed-569.u30">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-02-02-LEG17-Sed-569.seg108">Colgo l'occasione per ricordare che, per regola, la richiesta di poter intervenire a fine seduta deve essere avanzata almeno trenta minuti prima del termine della stessa. Lo dico in particolare al senatore Candiani.</seg>
               <seg xml:id="ParlaMint-IT_2016-02-02-LEG17-Sed-569.seg109">Signora Presidente, colleghi, a seguito della conferenza stampa promossa dai comitati No SNAM e No TUBO, svoltasi in Senato lo scorso 16 dicembre, i parlamentari eletti nelle Regioni interessate dal progetto di metanodotto SNAM Rete Adriatica e della centrale di compressione di Sulmona (ovvero la sottoscritta, le colleghe senatrici Pelino, Pezzopane, De Petris e i deputati Terzoni, Di Stefano, Melilla, Vacca e Verini) il 17 dicembre 2015 hanno inviato una lettera al presidente del Consiglio Matteo Renzi, chiedendo l'immediata istituzione di un tavolo tecnico istituzionale che modifichi il tracciato dell'opera sulla base dell'impegno già assunto dal precedente Governo con la risoluzione approvata all'unanimità il 26 ottobre 2011 dalla Commissione ambiente della Camera dei deputati. A questa lettera, inviata il 17 dicembre scorso, il premier Renzi non ha mai dato risposta, dimostrando nuovamente un rispetto pressoché nullo nei confronti di quei parlamentari che, diversamente dalle manovre di palazzo che l'hanno portato ad essere Presidente del Consiglio, sono stati eletti direttamente dai cittadini e ne rappresentano la volontà popolare. L'opposizione delle popolazioni locali alla costruzione del metanodotto SNAM e alla relativa centrale di compressione di Sulmona è legittima perché una gran parte dell'attuale tracciato previsto, i cui atti dell' iter autorizzativo appositamente suddiviso in cinque parti sono stati rimessi alla Presidenza del Consiglio, si sviluppa su un'area ad alto rischio sismico. Sono quasi sette anni che i comitati dei cittadini che si occupano del progetto SNAM in Abruzzo, Umbria ed Emilia-Romagna sono in prima linea. Caro Renzi, non si è riformisti stravolgendo la Costituzione a colpi di maggioranza e distruggendo la scuola pubblica, ma difendendo i cittadini e le bellezze dei nostri territori dall'assalto di lobby del gas. Con il mio intervento torno dunque a chiedere che il Premier comunichi tempestivamente quando intende attivare il tavolo di confronto e dialogo con gli amministratori locali e i comitati dei cittadini, anche abruzzesi, contrari alla realizzazione del metanodotto. Signora Presidente, la ringrazio anticipatamente se si farà carico di trasmettere questa mia richiesta al Presidente del Consiglio. Attendiamo risposta.</seg>
               <kinesic type="applause">
                  <desc>Applausi dal Gruppo M5S</desc>
               </kinesic>
               <seg xml:id="ParlaMint-IT_2016-02-02-LEG17-Sed-569.seg110">PRESIDENTE. Senatrice Blundo, la Presidenza se ne farà carico.</seg>
            </u>
            <note type="speaker">CANDIANI (LN-Aut)</note>
            <u ana="#regular" who="#CandianiStefano" xml:id="ParlaMint-IT_2016-02-02-LEG17-Sed-569.u31">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-02-02-LEG17-Sed-569.seg111">Signora Presidente, sabato ho avuto modo di partecipare a una numerosissima assemblea fatta dai frontalieri a Lavena Ponte Tresa, in provincia di Varese. Erano più di 600 le persone presenti e lamentavano una situazione che abbiamo intenzione di portare all'attenzione del Governo con grande velocità. Essenzialmente, i nuovi accordi che vengono conclusi in questi giorni tra Italia e Svizzera porteranno nel tempo i frontalieri a non avere più quei benefici fiscali che oggi compensano il fatto stesso di essere cittadini residenti in Italia, ma obbligati a lavorare all'estero. Il rischio reale è che, a fronte del rientro dei capitali, la partita che andranno a pagare i territori (stiamo parlando di più di 60.000 cittadini italiani) del Verbano-Cusio-Ossola, di Varese, di Como e di Sondrio sia salatissima: essenzialmente, si rischia la sterilizzazione dal punto di vista economico e la perdita di centinaia, anzi di migliaia di posti di lavoro. Tutti assieme ci siamo trovati con altre forze politiche a cui abbiamo chiesto di convergere. Anticipiamo quindi al Governo che ci saranno atti, sottoscritti da tutte le forze politiche disponibili a farlo e rappresentate sul territorio di queste Province, che chiedono al Governo di rivedere gli accordi con la Svizzera, che altrimenti metteranno definitivamente in ginocchio questo territorio. Non si tratta che di un atto di giustizia. Il responsabile della contrattazione con la Svizzera, Vieri Ceriani, ha dichiarato pochi mesi fa, sempre a Lavena Ponte Tresa, che si tratta di un atto di giustizia in quanto si andrebbe a livellare la tassazione di questi cittadini con quella di altre Regioni italiane. Non è così. La specialità dei territori frontalieri è lì, è da vedere; basta andarci e capire. Sono territori che da sempre hanno difficoltà economiche e che gli stessi lavoratori transfrontalieri parzialmente riescono a compensare, anche grazie ai ristorni che ritornano ai Comuni. Si tratta di una situazione grave, che riteniamo debba essere affrontata e non superficialmente liquidata.</seg>
            </u>
         </div>
         <div type="debateSection">
            <head>Mozioni, interpellanze e interrogazioni, annunzio</head>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2016-02-02-LEG17-Sed-569.u32">
               <seg xml:id="ParlaMint-IT_2016-02-02-LEG17-Sed-569.seg112">Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per le sedute di mercoledì 3 febbraio 2016</head>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2016-02-02-LEG17-Sed-569.u33">
               <seg xml:id="ParlaMint-IT_2016-02-02-LEG17-Sed-569.seg113">Il Senato tornerà a riunirsi domani, mercoledì 3 febbraio, in due sedute pubbliche, la prima alle ore 9,30 e la seconda alle ore 16,30, con il seguente ordine del giorno: (Vedi ordine del giorno) La seduta è tolta (ore 19,58).</seg>
            </u>
         </div>
      </body>
   </text>
</TEI>

