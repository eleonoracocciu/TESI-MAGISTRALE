<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #reference" xml:id="ParlaMint-IT_2016-01-14-LEG17-Sed-561" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 17, Seduta 561 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 17, Sitting 561 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 17, seduta 561, giorno (2016-01-14)</title>
            <title type="sub" xml:lang="en">Report of the session of the Senate of the Italian Republic, Term 17, Sitting 561, Day (2016-01-14)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.17" n="17-upper">17 Legislatura</meeting>
            <meeting ana="#parla.upper #parla.sitting" n="561-upper">561 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="45" unit="speeches" xml:lang="it">45 discorsi</measure>
            <measure quantity="45" unit="speeches" xml:lang="en">45 speeches</measure>
            <measure quantity="9171" unit="words" xml:lang="it">9.171 parole</measure>
            <measure quantity="9171" unit="words" xml:lang="en">9,171 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=17&amp;id=0955468</idno>
               <date when="2016-01-14">14.01.2016</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="11"/>
               <tagUsage gi="head" occurs="10"/>
               <tagUsage gi="note" occurs="53"/>
               <tagUsage gi="seg" occurs="45"/>
               <tagUsage gi="u" occurs="28"/>
               <tagUsage gi="body" occurs="1"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2016-01-14">14.01.2016</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#reference" xml:lang="it">
      <body>
         <div type="debateSection">
            <note type="president">Presidenza della vice presidente LANZILLOTTA</note>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u1">
               <seg xml:id="ParlaMint-IT_2016-01-14-LEG17-Sed-561.seg1">La seduta è aperta (ore 16). Si dia lettura del processo verbale. DI GIORGI, segretario, dà lettura del processo verbale della seduta pomeridiana del giorno precedente. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u2">
               <seg xml:id="ParlaMint-IT_2016-01-14-LEG17-Sed-561.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Svolgimento di interpellanze e di interrogazioni: (3-02177) - Esclusione Murgia da possibili siti stoccaggio rifiuti nucleari</head>
            <note type="time">(ore 16,03)</note>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u3">
               <seg xml:id="ParlaMint-IT_2016-01-14-LEG17-Sed-561.seg3">L'ordine del giorno reca lo svolgimento di un'interpellanza e di interrogazioni.</seg>
               <seg xml:id="ParlaMint-IT_2016-01-14-LEG17-Sed-561.seg4">Sarà svolta per prima l'interrogazione 3-02177 , sull'esclusione del territorio della Murgia dai possibili siti di stoccaggio dei rifiuti nucleari. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">CASTIGLIONE</note>
            <note type="role">sottosegretario di Stato per le politiche agricole alimentari e forestali</note>
            <u ana="#guest" who="#CastiglioneGiuseppe" xml:id="ParlaMint-IT_2016-01-14-LEG17-Sed-561.u4">
               <seg xml:id="ParlaMint-IT_2016-01-14-LEG17-Sed-561.seg5">Signora Presidente, onorevoli senatori, con riferimento all'interrogazione del senatore Stefano, volta a conoscere lo stato dell' iter che vedrà la pubblicazione della carta delle aree potenzialmente idonee alla localizzazione del deposito nazionale dei rifiuti radioattivi, si rappresenta quanto segue. A seguito di referendum popolare, per effetto del decreto-legge n. 34 del 2011 e del decreto del Presidente della Repubblica n. 114 del 2011, sono state abrogate le disposizioni relative alla realizzazione di nuovi impianti nucleari e, pertanto, il decreto legislativo n. 31 del 2010 è stato modificato per regolamentare soltanto la disciplina dei sistemi di stoccaggio del combustibile irraggiato e dei rifiuti radioattivi, nonché misure compensative, a norma dell'articolo 25 della legge 23 luglio 2009, n. 99. La direttiva 2011/70/Euratom (recepita con il decreto legislativo n. 45 del 2014) impone, infatti, agli Stati membri di smaltire in via prioritaria i rifiuti radioattivi prodotti nello Stato membro in cui sono stati generati, anche al fine di evitare di imporre oneri indebiti alle future generazioni, in conseguenza di una gestione poco efficiente e sicura dei rifiuti radioattivi e del combustibile nucleare esaurito. La Repubblica italiana deve, dunque, provvedere allo smaltimento di tale materiale, inteso come collocazione di rifiuti radioattivi o di combustibile esaurito, secondo modalità idonee, in un impianto autorizzato senza intenzione di recuperarli successivamente. A tal fine è attualmente in corso la procedura per la localizzazione del deposito nazionale dei rifiuti radioattivi, con le relative tempistiche, interamente disciplinato dall'articolo 27 del decreto legislativo n. 31 del 2010. Le strutture ministeriali interessate al riguardo, nel corso dell'esame della documentazione ad esse pervenuta lo scorso 13 marzo, hanno congiuntamente rilevato la necessità di acquisire determinati approfondimenti tecnici, sia da parte della Sogin SpA che da parte dell'ISPRA, al fine di valutare compiutamente il documento prodotto. Lo scorso 20 luglio è stato quindi consegnato l'aggiornamento richiesto, ora al vaglio delle strutture ministeriali. Al riguardo, si fa presente che la disciplina sopra menzionata, concernente le modalità di definizione del progetto preliminare di carta nazionale delle aree potenzialmente idonee alla localizzazione del parco tecnologico, non attribuisce ai Ministeri ivi menzionati alcuna discrezionalità in ordine all'inclusione od esclusione nel medesimo progetto di specifiche aree. Si evidenzia, inoltre, che la redazione di tale progetto preliminare è volta esclusivamente a definire l'insieme delle localizzazioni del parco tecnologico tecnicamente possibili, e che dunque devono essere tenuti in considerazione, nell'ambito di un processo decisionale caratterizzato da un più vasto raggio, al fine della specifica individuazione del sito in questione. A questo fine, il già menzionato articolo 27 del decreto legislativo n. 31 del 2010 predispone una complessa e articolata procedura, volta ad acquisire i contributi, tra gli altri, di enti territoriali, enti di ricerca, associazioni di categoria e soggetti portatori di interessi qualificati. Tale fase procedimentale è destinata ad aprirsi solo successivamente alla pubblicazione del progetto preliminare della CNAPI. A seguito di tale pubblicazione, infatti, dovrà svolgersi una consultazione pubblica, nel cui ambito i soggetti sopra menzionati potranno presentare osservazioni e proposte tecniche in forma scritta, nonché un seminario nazionale, che vedrà protagonisti, tra gli altri, le Regioni, le Province e i Comuni sul cui territorio ricadono le aree interessate, l'UPI, l'ANCI, le associazioni degli industriali delle Province interessate, le associazioni sindacali maggiormente rappresentative, nonché le università e gli enti di ricerca presenti sul territorio. A seguito delle risultanze del seminario nazionale sarà definitivamente approvata la carta dei siti potenzialmente idonei, che costituirà la base per la successiva fase di effettiva individuazione del sito, a sua volta caratterizzata da una ulteriore interlocuzione con gli enti territoriali e, in particolare, dalla ricerca di un'intesa con le Regioni interessate. Si ritiene opportuno precisare, altresì, che ai sensi dell'articolo 27, comma 3, del decreto legislativo citato, non è prevista alcuna specifica e formale comunicazione alle Camere e alle amministrazioni regionali e locali interessate dei contenuti della relazione di validazione dei risultati cartografici relativi alla CNAPI. Si prevede il rilascio del nullaosta da parte dei Ministeri interessati alla Sogin SpA per la pubblicazione della CNAPI, che - come già detto - rappresenterà soltanto il momento di avvio, e non di conclusione, della lunga procedura. Sarà dunque nelle fasi procedimentali successive alla pubblicazione del «progetto preliminare» di carta nazionale delle aree potenzialmente idonee che potranno essere fatte valere le istanze menzionate dall'interrogante, anche attraverso la formale interlocuzione con gli enti territoriali specificamente interessati. Chiarito tutto ciò, non si possono non manifestare forti perplessità su talune anticipazioni di stampa che ipotizzano varie localizzazioni dato che, ad oggi, la proposta della CNAPI è stata classificata come «riservata» dalla Sogin SpA e come tale è trattata, conformemente alle vigenti disposizioni, sino alla sua pubblicazione a seguito del nullaosta che sarà rilasciato dai due Ministeri interessati. Allo stato è difficile, pertanto, attribuire a tali anticipazioni un valore attendibile. Infine, si ricorda che il processo partecipativo che avrà inizio dalla pubblicazione della CNAPI culminerà con il seminario nazionale, nel corso del quale verranno approfondite tutte le problematiche e gli aspetti tecnici relativi al deposito nazionale e al parco tecnologico che lo ospiterà, per poi giungere all'istruttoria finale di approvazione della carta sulla quale potranno essere formulate le dichiarazioni di interesse da parte delle amministrazioni regionali interessate che saranno propedeutiche agli approfondimenti di dettaglio e all'individuazione del sito definitivo, secondo le dettagliate e tassative procedure definite dal predetto articolo 27.</seg>
            </u>
            <note type="speaker">STEFANO (Misto-PugliaPiù-Sel)</note>
            <u ana="#regular" who="#StefanoDario" xml:id="ParlaMint-IT_2016-01-14-LEG17-Sed-561.u5">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-01-14-LEG17-Sed-561.seg6">Signora Presidente, ringrazio il Sottosegretario per il sacrificio al quale è stato chiamato oggi, giacché la mia interrogazione era rivolta ad altro Ministero. Ritengo un fatto particolarmente significativo che il Ministero dell'ambiente non abbia voluto mettere la faccia su di un'interrogazione, peraltro, presentata tantissimo tempo fa e che sta mettendo un intero territorio in grande agitazione. In questi minuti in cui sto parlando si sta svolgendo una manifestazione pubblica ad Altamura per esprimere un parere contrario alle notizie giornalistiche sempre impattanti. Non posso in questo senso che esprimere assoluta insoddisfazione non per la risposta datami dal sottosegretario Castiglione, ma per l'approccio con il quale si affronta una questione che assume ogni giorno che passa contorni sempre più grandi e gravi. Intanto, incombe, a questo oggi, sull'Italia la scure di una nuova procedura d'infrazione che potrebbe essere avviata dalla Commissione europea già nei prossimi giorni, rispetto alla quale mi sembra che le argomentazioni proposte oggi dal sottosegretario Castiglione non chiariscano assolutamente né risolvano il dubbio. Proprio ieri, infatti, è scaduto l' ultimatum che gli uffici europei hanno dato sull'indicazione del sito dove costruire il deposito nazionale che il Governo sembra - e oggi il Sottosegretario conferma - non voler continuare a considerare, avendo preferito lasciare nelle secche la questione pur di non affrontare e, quindi, pagare in termini di consenso la spinosa difficoltà dell'individuazione di questa area. Il silenzio del Governo alimenta allarmismi nei cittadini che si trovano costantemente portati ad apprendere dalla stampa che un giorno quelle scorie andranno in Sardegna, l'altro giorno nelle Marche e un giorno, troppi giorni a settimana, in Puglia. E tutto ciò avviene in barba al risultato schiacciante del referendum al quale pure il Sottosegretario si è riferito. Parlo del referendum sul nucleare che aveva sancito in modo incontrovertibile la volontà degli italiani di chiudere il programma nucleare nel nostro Paese, e non solo relativamente agli impianti, ma rispetto a tutto ciò che il nucleare porta con sé in termini di salvaguardia dell'ambiente e di scelta energetica. Va bene - è l'unico elemento di positività che riesco a leggere nella risposta del Sottosegretario, perché non è mai troppo tardi per recuperare - avviare un percorso partecipativo e chiaro di consapevolezza su quanto si intende porre in atto a proposito di questo deposito. Ritengo però che, nel territorio oggetto della mia interrogazione - la Murgia e, in generale, la Puglia - sorgano infrastrutture e grandi opere di incredibile impatto ambientale. La Puglia, la mia Regione, rischia dunque di divenire un incredibile campo minato. La Trans-Adriatic Pipeline (TAP), le trivellazioni nell'Adriatico, la piaga dell'ILVA e delle centrali a carbone sono realtà che rischiano di sconvolgere l'anima di questa Regione, che invece è e deve rimanere autentica espressione di scelte ed equilibri ecosostenibili. È fuori da ogni logica e priva di qualsiasi senno l'idea di collocare tale sito in un'area ove esiste il parco nazionale, che esprime - questo sì - la vocazione di un intero territorio. Le valutazioni di idoneità devono necessariamente tener conto, incrociare e contemplare variabili inderogabili, che non sono solo quelle morfologiche o geografiche, ma soprattutto sociali, economiche e culturali di un territorio. Solo così si riuscirà ad ottenere una valutazione giusta e obiettiva che, nel caso della Murgia, confermerebbe il suo «no», anche al di là del percorso partecipativo, che non potrà che dare esito negativo. La domanda che voglio porre è una soltanto: non vorrei che il percorso partecipativo arrivasse quando "i buoi sono già scappati", perché esso deve incrociare prima le valutazioni tecniche. Non possiamo aspettare che qualche società incaricata valuti un sito e chiamare soltanto dopo il territorio a dire «sì» o «no». Occorre invece interrogare il più presto possibile i territori sui siti ritenuti potenzialmente "idonei ad ospitare", in base a quella mappatura. Ho voluto esprimere queste valutazioni a sostegno della mia insoddisfazione, ma anche la preoccupazione per il fatto che, su un argomento come quello in esame, il Ministero dell'ambiente non abbia avuto la "faccia" di venire in questa sede a dirci quale sia il quadro nel quale si sta muovendo l'Italia.</seg>
            </u>
         </div>
         <div type="debateSection">
            <head>(3-02207) - Sversamento carburante da oleodotto ENI a Tortona (AL) il 17 giugno 2015</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u6">
               <seg xml:id="ParlaMint-IT_2016-01-14-LEG17-Sed-561.seg7">Segue l'interrogazione 3-02207 sullo sversamento di carburante dall'oleodotto ENI a Tortona, in provincia di Alessandria, il 17 giugno 2015. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">CASTIGLIONE</note>
            <note type="role">sottosegretario di Stato per le politiche agricole alimentari e forestali</note>
            <u ana="#guest" who="#CastiglioneGiuseppe" xml:id="ParlaMint-IT_2016-01-14-LEG17-Sed-561.u7">
               <seg xml:id="ParlaMint-IT_2016-01-14-LEG17-Sed-561.seg8">Signora Presidente, con riferimento ai possibili danni ambientali causati a seguito di un furto di idrocarburi perpetrato ai danni della società ENI, nel Comune di Tortona, sulla base degli elementi acquisiti dalla Prefettura di Alessandria, si rappresenta quanto segue. In data 17 giugno 2015, nel Comune di Tortona, in seguito ad un tentativo di furto operato in danno del locale oleodotto di proprietà di ENI SpA, si è registrato uno sversamento di un quantitativo ingente di idrocarburi, fuoriusciti dall'impianto.</seg>
               <seg xml:id="ParlaMint-IT_2016-01-14-LEG17-Sed-561.seg9">A seguito dell'episodio, tecnici del competente dipartimento dell'Agenzia regionale per la protezione dell'ambiente (ARPA) hanno posto in essere gli interventi di messa in sicurezza del sito e le opportune operazioni di verifica ambientale, eseguendo sia un campionamento di terreno, sia un prelievo delle acque sotterranee, in prossimità del punto di fuoriuscita del combustibile. Al riguardo, l'esito dei primi accertamenti, eseguiti il 4 agosto sull'acqua attinta dai pozzi irrigui di due cascine, situate rispettivamente a distanza di 500 e 1500 metri dalla zona di sversamento, ha confermato elevati valori di concentrazione di solventi e idrocarburi nel primo pozzo, tempestivamente inibito con apposita ordinanza all'uso sia domestico che irriguo.</seg>
               <seg xml:id="ParlaMint-IT_2016-01-14-LEG17-Sed-561.seg10">In data 28 agosto l'ARPA ha effettuato un secondo campionamento, il cui esito ha registrato un netto peggioramento della qualità dell'acqua sotterranea. Le verifiche, estese anche ad altri pozzi situati nei territori di Comuni limitrofi, a distanza progressivamente crescente dal punto di sversamento, hanno rivelato un fenomeno di contaminazione della falda, riconducibile proprio all'evento. In considerazione degli esiti delle prime analisi effettuate dall'ARPA, l'ASL ha eseguito mirati controlli sull'acquedotto di Tortona, i cui esiti hanno fatto registrare valori nella norma.</seg>
               <seg xml:id="ParlaMint-IT_2016-01-14-LEG17-Sed-561.seg11">Per quanto riguarda possibili pericoli di contaminazione per i campi agricoli circostanti coltivati, al momento dei fatti, a mais e frumento, l'ASL ha escluso l'esistenza di profili di rischio, in considerazione del fatto che il frumento, alla data in cui si è registrato lo sversamento, era già stato mietuto e in ragione del fatto che il mais non richiede irrigazione nelle settimane precedenti alla mietitura.</seg>
               <seg xml:id="ParlaMint-IT_2016-01-14-LEG17-Sed-561.seg12">L'ASL ha attivato il servizio di igiene e salute pubblica ed il servizio veterinario in ragione della presenza, nell'area interessata dall'inquinamento della falda acquifera, di due allevamenti e di un'impresa produttrice di salumi.</seg>
               <seg xml:id="ParlaMint-IT_2016-01-14-LEG17-Sed-561.seg13">Parallelamente all'adozione delle citate misure preventive e precauzionali, presso la Provincia di Alessandria è stato costituito un tavolo tecnico, costituito da ARPA, ASL ed ENI, al fine di monitorare l'evoluzione del fenomeno e di adottare i provvedimenti opportuni a tutela della salute pubblica. Nell'ambito dei provvedimenti adottati, ENI ha provveduto a realizzare alcuni punti di emungimento della falda acquifera per limitare la diffusione della contaminazione verso valle. Sono stati messi in opera due impianti di trattamento delle acque emunte, per i quali è stato istruito il procedimento per l'autorizzazione unica ambientale allo scarico in fognatura e all'emissione in atmosfera.</seg>
               <seg xml:id="ParlaMint-IT_2016-01-14-LEG17-Sed-561.seg14">Il 9 ottobre 2015 ENI ha inviato a tutti i soggetti coinvolti nel procedimento il piano di caratterizzazione del sito, che raccoglie le informazioni derivanti dalle attività già svolte per la messa in sicurezza dello stesso, descrivendo le indagini che intende effettuare per definire tipo, grado ed estensione della contaminazione. Per il citato piano di caratterizzazione, discusso nella conferenza di servizi del 29 ottobre 2015, sono stati richiesti alcuni approfondimenti da parte di ARPA e ASL. Il nuovo piano, integrato con gli approfondimenti richiesti, sarà discusso nella conferenza di servizi del 22 gennaio prossimo. Proseguono i monitoraggi della falda acquifera da parte dell'ARPA ed ENI presso i pozzi privati, a valle del punto di effrazione.</seg>
            </u>
            <note type="speaker">BORIOLI (PD)</note>
            <u ana="#regular" who="#BorioliDanieleGaetano" xml:id="ParlaMint-IT_2016-01-14-LEG17-Sed-561.u8">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-01-14-LEG17-Sed-561.seg15">Signora Presidente, ringrazio il Sottosegretario per risposta, alla quale tuttavia devo aggiungere una informazione che prelude all'esigenza di ulteriori approfondimenti, in virtù di una comunicazione che mi è stata fatta meno di un'ora fa dagli amministratori locali. Sembra che il fenomeno di estensione del carburante sversato, che è benzina e quindi particolarmente insidioso per i pozzi, i campi e le attività, non si è arrestato. Pertanto, oltre al danno già prodotto, ci troviamo di fronte a un'ulteriore estensione dell'area interessata dallo sversamento di quel materiale. E il vice sindaco di Castelnuovo Scrivia, (una comunità di 6.000 abitanti posta non molto distante da Tortona e particolarmente interessata, più dello stesso Comune di Tortona, a questo episodio nelle sue conseguenze negative) mi ha comunicato che domani si terrà un vertice straordinario in Provincia su come affrontare questa nuova emergenza, la quale non deriva da un nuovo episodio di effrazione portato agli impianti dall'oleodotto, ma da un estendersi dei danni già provocati dagli sversamenti di materiale. Ringraziando il Sottosegretario per la risposta, riassumo l'esigenza e la sollecitazione che il Governo mantenga, attraverso il suo intervento nei confronti degli organismi preposti e competenti sul territorio, un'attenzione vigile affinché intanto si cerchi di adottare, se possibile sollecitando anche ENI ad accelerare al massimo gli interventi di propria spettanza, tutto ciò che deve essere fatto per arrestare il fenomeno e, quindi, evitarne l'ulteriore estensione. Parliamo di un'ulteriore approssimarsi dalla massa di benzina verso pozzi che verrebbero compromessi per un lunghissimo periodo. E, come sapete, quando i pozzi vengono inquinati da benzina, non si risanano nel giro di qualche mese, ma rimango anni - se non decenni - preclusi alla possibilità di essere utilizzati anche per le attività irrigue in una zona particolarmente vocata all'economia agricola, che quindi riceverebbe un danno enorme. Ovviamente, la preoccupazione riguarda anche una rete irrigua particolarmente fitta. In quell'area, infatti, siamo nel bacino del Po, a Castelnuovo Scrivia, una zona piena di canali e corsi d'acqua, e quindi fortemente irrigua, che può subire a maggior ragione danni ulteriormente evidenti dal fatto che il materiale dannoso trova i canali cui propagarsi. Quindi, raccomando una certa attenzione e sollecito ENI affinché metta in atto tutte le misure necessarie per la sorveglianza assidua e puntuale delle sue strutture. Il paradosso è che questo fenomeno, così grave, si determina a causa del fatto che qualcuno è lì intervenuto, ha scavato fino a raggiungere i tubi dell'oleodotto e ha succhiato benzina, provocando un danno che purtroppo sappiamo essere stato facilitato dalla mancanza di sistemi di sorveglianza. Siccome non parliamo di un'impresetta di poco capitale ma di un colosso in questo campo, credo sia legittimo, signor Sottosegretario, chiedere che l'ENI metta in atto tutte le misure possibili non solo per tutelare i propri impianti, ma in particolare per preservare le popolazioni e le comunità locali dal danno che da essi possono derivare. È lecito attendersi una simile politica accorta da un'azienda di quel genere.</seg>
            </u>
         </div>
         <div type="debateSection">
            <head>(3-02297) - Dichiarazione stato di emergenza per Comune Licata (AG) colpito da tromba d'aria il 10 ottobre 2015</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u9">
               <seg xml:id="ParlaMint-IT_2016-01-14-LEG17-Sed-561.seg16">Segue l'interrogazione 3-02297 , sulla dichiarazione dello stato di emergenza per il Comune di Licata, in provincia di Agrigento, colpito da una tromba d'aria il 10 ottobre 2015. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">CASTIGLIONE</note>
            <note type="role">sottosegretario di Stato per le politiche agricole alimentari e forestali</note>
            <u ana="#guest" who="#CastiglioneGiuseppe" xml:id="ParlaMint-IT_2016-01-14-LEG17-Sed-561.u10">
               <seg xml:id="ParlaMint-IT_2016-01-14-LEG17-Sed-561.seg17">Signora Presidente, onorevoli senatori, con riguardo all'interrogazione presentata dal senatore Campanella, che ringrazio, vorrei rassicurare il senatore circa la tempestività degli interventi operati sul territorio. Personalmente ho incontrato l'amministrazione, il sindaco e molte delegazioni di operatori, per cui la sua segnalazione va nella stessa direzione dell'attenzione prestate dal Governo verso un settore e soprattutto un'area molto importante per l'economia agricola siciliana.</seg>
               <seg xml:id="ParlaMint-IT_2016-01-14-LEG17-Sed-561.seg18">Vorrei dunque ringraziarla per questo e, facendo riferimento alla tromba d'aria del 10 ottobre 2015, rassicuro che è stata integralmente accolta la richiesta di declaratoria del 24 dicembre 2015, che attualmente è in corso di pubblicazione sulla Gazzetta Ufficiale. Con il suddetto provvedimento sono stati delimitati i territori agricoli dei Comuni di Licata e di Palma di Montechiaro per i danni alle strutture aziendali non assicurabili con polizze agevolate, così come è previsto dal decreto legislativo n. 102 del 2004. Per accedere alle provvidenze previste proprio dal decreto legislativo cui facevo riferimento, il n. 102 del 2004, ed in particolare agli aiuti per il ripristino funzionale delle strutture danneggiate, gli agricoltori potranno presentare domanda alla Regione siciliana entro quarantacinque giorni dalla pubblicazione del decreto di declaratoria. So che non tutti gli interventi possono essere ricompresi nel provvedimento che stiamo per varare e, quindi, ci sono la massima attenzione e la massima disponibilità. La sollecitazione odierna del senatore Campanella ci spinge ulteriormente a mandare avanti il decreto di declaratoria, a seguirne la pubblicazione e soprattutto a rispondere in un'area particolarmente interessante, la quale ha subito danni molto rilevanti in seguito alla tromba d'aria del mese di ottobre. Senatore Campanella la ringrazio ancora per l'interrogazione e la informeremo delle procedure che faranno seguito alla pubblicazione del decreto di declaratoria sulla Gazzetta Ufficiale e all'attivazione degli interventi immediati. Verificheremo, inoltre, l'esistenza di danni non ricompresi tra quelli che possono essere oggetto di risarcimento per le imprese agricole.</seg>
            </u>
            <note type="speaker">CAMPANELLA (Misto-AEcT)</note>
            <u ana="#regular" who="#CampanellaFrancesco" xml:id="ParlaMint-IT_2016-01-14-LEG17-Sed-561.u11">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-01-14-LEG17-Sed-561.seg19">Signora Presidente, ringrazio il sottosegretario Castiglione per la risposta. Dico subito che sospendo la mia valutazione e, non tanto per la risposta data che, nella lettera, accoglie le motivazioni della mia interrogazione, ma per quella che sarà la reale attuazione. Da notizie recentissime so che gli operatori della zona si trovano ancora nella situazione di difficoltà che lei conosce per la gravità dell'evento avvenuto. Tra l'altro, sappiamo che quelle trombe d'aria sono arrivate durante la fase del raccolto delle piante, causando un danno enorme a tutta l'area. Si trovano, quindi, in forte difficoltà e non hanno contezza del fatto che l'intervento del Governo sia ad un punto così avanzato, come da lei descritto. La ringrazio della sua disponibilità e del suo impegno a farmi avere notizie quanto prima e avrò il piacere - spero - di riportare la soddisfazione degli operatori nel momento in cui il problema sarà effettivamente risolto in termini materiali.</seg>
            </u>
         </div>
         <div type="debateSection">
            <head>(3-02164) - Procedure identificazione e accoglienza di 69 donne nigeriane provenienti dalla Libia</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u12">
               <seg xml:id="ParlaMint-IT_2016-01-14-LEG17-Sed-561.seg20">Segue l'interrogazione 3-02164 , sulle procedure di identificazione e di accoglienza di 69 donne nigeriane provenienti dalla Libia. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">BUBBICO</note>
            <note type="role">vice ministro dell'interno</note>
            <u ana="#regular" who="#BubbicoFilippo" xml:id="ParlaMint-IT_2016-01-14-LEG17-Sed-561.u13">
               <seg xml:id="ParlaMint-IT_2016-01-14-LEG17-Sed-561.seg21">Signora Presidente, con l'interrogazione all'ordine del giorno le senatrici firmatarie pongono all'attenzione del Ministero dell'interno la vicenda relativa a 69 donne di nazionalità nigeriana trattenute nel centro di identificazione ed espulsione di Ponte Galeria a Roma, soffermandosi in particolare sul ruolo delle Commissioni territoriali per il riconoscimento della protezione internazionale, nonché sulle modalità di svolgimento delle udienze di convalida del trattenimento nei CIE.</seg>
               <seg xml:id="ParlaMint-IT_2016-01-14-LEG17-Sed-561.seg22">Il 23 luglio dello scorso anno la polizia di frontiera ha effettuato un volo charter per il trasferimento di 68 cittadine nigeriane presso il CIE di Ponte Galeria, che erano sbarcate sulle coste siciliane. Il trasferimento si è reso necessario in ragione del fatto che le cittadine nigeriane avevano dichiarato, all'atto dell'identificazione, di essere giunte in Italia per motivi di lavoro e pertanto, non essendo in regola con le norme sul soggiorno, erano state destinatarie di provvedimenti di respingimento e trattenimento emessi dai questori di Agrigento e di Siracusa. Per inciso, evidenzio che, in linea generale, già nell'immediatezza degli sbarchi ha luogo l'attività identificativa degli stranieri con procedure in grado di garantire il pieno rispetto dei loro diritti. Infatti, mediante l'ausilio di interpreti e di mediatori culturali qualificati, vengono comunicate prontamente al personale della questura eventuali esigenze di protezione rappresentate dagli immigrati stessi. Le cittadine nigeriane sono state, inoltre, visitate da personale medico che, dopo i controlli di rito volti alla verifica dell'assenza di patologie conclamate di carattere infettivo o di uno stato di salute debilitato che esclude il trattenimento coatto, ha redatto la certificazione medica sulla loro idoneità al viaggio. Al momento dell'accesso presso il CIE di Ponte Galeria, le medesime cittadine sono state ulteriormente sottoposte ad un'accurata visita sanitaria, a seguito della quale 4 di esse sono risultate in stato di gravidanza, condizione questa che - com'è noto - rende inespellibili le persone. Di conseguenza, per due di esse non si è proceduto nemmeno all'ingresso nel centro, in quanto sono state accompagnate presso un'apposita struttura ubicata in via Pineta Sacchetti, da dove peraltro una delle due si è successivamente allontanata. Le altre due donne incinte sono state dimesse dal CIE in data 24 e 25 luglio scorso. Successivamente alla convalida dei provvedimenti di respingimento e trattenimento da parte della autorità giudiziaria, le restanti 64 cittadine nigeriane hanno formalizzato istanza di protezione internazionale. Poiché l'audizione delle straniere era stata fissata dalla commissione in data successiva alla scadenza del termine di trattenimento, la questura di Roma ne ha chiesto la proroga, effettivamente concessa il 17 agosto dal tribunale ordinario di Roma, in modo da consentire alle straniere, a tutela del loro stesso interesse, di presenziare all'audizione, disposta d'urgenza presso il CIE. In relazione poi all'espletamento dell'udienza di convalida del provvedimento questorile di proroga presso il CIE e non presso il tribunale, faccio presente che il giudice ordinario ha optato per la prima soluzione per motivi logistici e organizzativi, legati anche alla tutela dell'ordine pubblico, nonché al fine di consentire lo svolgimento dell'udienza di proroga entro le quarantotto ore dall'istanza, alla presenza delle interessate, in conformità alla richiesta del loro difensore. Quanto invece alla richiesta della difesa di trattazione del procedimento in pubblica udienza, va rilevato che, nel caso di specie, non apparivano sussistenti i relativi presupposti procedurali. Il procedimento in questione è, infatti, assoggettato a rito camerale, con conseguente trattazione in camera di consiglio, a tutela delle esigenze di riservatezza, vertendosi su posizioni soggettive del tutto peculiari. Per quanto riguarda il CIE di Ponte Galeria, segnalo che la struttura è stata appositamente progettata per far fronte, nel rispetto della riservatezza delle persone e del buon andamento dei procedimenti giudiziari, anche alle esigenze di difesa degli interessati. Infatti, all'interno sono allestiti appositi spazi per i colloqui tra assistiti e legali che possono accedervi senza restrizioni, mentre altri spazi sono adibiti ad aula di udienza. Venendo ad un'altra delle questioni poste con l'interrogazione in oggetto, mi preme sottolineare come la complessa attività delle commissioni territoriali venga svolta con elevata professionalità ed imparzialità, sulla base di un'approfondita conoscenza geopolitica dei Paesi di provenienza dei richiedenti asilo. Infatti, i componenti delle commissioni territoriali svolgono un percorso iniziale di formazione obbligatoria e successivi corsi di aggiornamento organizzati dalla Commissione nazionale per il diritto di asilo. In particolare, per quanto riguarda la disponibilità e l'aggiornamento delle informazioni sui Paesi d'origine, si fa riferimento all'unità COI della citata Commissione nazionale, che opera in stretta collaborazione con l'Ufficio europeo di sostegno per l'asilo. Nel caso in questione, la commissione territoriale di Roma, tenendo conto del particolare contesto nigeriano ove non necessariamente sussiste un conflitto armato, nonché dell'eventualità che le richiedenti fossero vittime di tratta di esseri umani, ha offerto supporto a tutte le richiedenti asilo, indirizzandole all'associazione «BeFree», che si dedica a questi temi e con cui è vigente una specifica convenzione. Osservo, infine, che la commissione territoriale di Roma effettua di norma le audizioni dei cittadini nigeriani con la partecipazione di un funzionario di Roma Capitale, esperto della situazione di quel Paese, e del rappresentante dell'Alto Commissariato delle Nazioni Unite per i rifugiati in grado di fornire il proprio qualificato apporto. Tornando alla situazione del gruppo di donne nigeriane, informo che allo stato attuale 20 donne risultano rimpatriate, mentre le restanti sono state dimesse dal CIE per motivi diversi: in particolare, 32 casi per l'accoglimento da parte del giudice della domanda di sospensione del decreto di trattenimento nella struttura; in 7 casi per la concessione del permesso di soggiorno per motivi umanitari; in un caso per la concessione dello status di rifugiato; in 3 casi per la concessione della protezione sussidiaria; in un caso per motivi di salute. Questi sono i fatti, dai quali ritengo che emerga con chiarezza che le cittadine nigeriane hanno avuto modo di esercitare per intero i diritti loro riconosciuti dall'ordinamento giuridico.</seg>
            </u>
            <note type="speaker">ALBANO (PD)</note>
            <u ana="#regular" who="#AlbanoDonatella" xml:id="ParlaMint-IT_2016-01-14-LEG17-Sed-561.u14">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-01-14-LEG17-Sed-561.seg23">Signora Presidente, ringrazio il vice ministro Bubbico per la risposta. Il mio auspicio è che le commissioni territoriali lavorino con la massima garanzia dei diritti di informazione e di protezione delle persone vulnerabili, quali possono essere donne o minori non accompagnati, e che idonee strutture di accoglienza possano ospitarle nel periodo in cui le richieste di asilo vengono istruite, che a volte va anche oltre l'anno solare. Mi auguro personalmente, altresì, che venga mantenuta la massima tutela possibile ai tanti migranti che giungono nel territorio italiano e si possa continuare a prendere in considerazione anche le motivazioni che spingono così tante persone a fuggire dai loro Paesi di origine e le loro condizioni psicofisiche, come nel caso delle tre donne in stato interessante.</seg>
            </u>
         </div>
         <div type="debateSection">
            <head>(3-02332) - Minacce mafiose nei confronti giornalista Michele Inserra</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u15">
               <seg xml:id="ParlaMint-IT_2016-01-14-LEG17-Sed-561.seg24">Segue l'interrogazione 3-02332 , sulle minacce mafiose nei confronti del giornalista Michele Inserra. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">BUBBICO</note>
            <note type="role">vice ministro dell'interno</note>
            <u ana="#regular" who="#BubbicoFilippo" xml:id="ParlaMint-IT_2016-01-14-LEG17-Sed-561.u16">
               <seg xml:id="ParlaMint-IT_2016-01-14-LEG17-Sed-561.seg25">Signora Presidente, onorevoli colleghi, con l'interrogazione all'ordine del giorno la senatrice Bencini, unitamente ad altri senatori, nel richiamare alcune intimidazioni rivolte al giornalista Michele Inserra, da tempo impegnato in inchieste e servizi sulle realtà più difficili del Paese, chiede di conoscere quali siano le misure di protezione che il Ministero intende adottare per la sua incolumità.</seg>
               <seg xml:id="ParlaMint-IT_2016-01-14-LEG17-Sed-561.seg26">Come riferito dagli interroganti, il dottor Inserra, caposervizio della redazione di Reggio Calabria per «Il Quotidiano del Sud», è un noto giornalista che si occupa soprattutto di cronaca giudiziaria ed è un collaboratore esterno di RAI 1 per la trasmissione televisiva «Uno Mattina-Storie Vere».</seg>
               <seg xml:id="ParlaMint-IT_2016-01-14-LEG17-Sed-561.seg27">Il 3 marzo dello scorso anno il giornalista ha svolto per la citata trasmissione televisiva un servizio di aggiornamento sul caso della misteriosa scomparsa nel 2009 della signora Barbara Corvi, moglie di un soggetto imparentato con una nota cosca della 'ndrangheta calabrese. Nella circostanza, il medesimo, accompagnato da una troupe televisiva, si è avvicinato all'abitazione, ubicata nella provincia di Terni, in cui viveva la signora Corvi prima della scomparsa, oltrepassando un terreno confinante. La presenza delle telecamere è stata notata dal marito della donna scomparsa, il quale, avvicinandosi alla troupe per allontanarla dai propri terreni, ha rivolto al giornalista frasi minacciose. Nel corso della trasmissione televisiva, andata in onda il successivo 17 marzo su RAI 1, non è stato fatto alcun cenno ad eventuali minacce ricevute dal giornalista. Solo il 12 ottobre scorso il professionista ha denunciato l'accaduto alla questura di Reggio Calabria, poiché - come riferito dallo stesso - aveva supposto che la RAI avesse presentato un esposto sull'episodio in ragione della presenza di propri dipendenti. La denuncia è stata, quindi, inviata per competenza territoriale dalla procura reggina a quella ternana. Informo che il professionista era già stato oggetto di minacce in relazione alle inchieste condotte. Mi riferisco in particolare a quanto avvenuto il 22 marzo 2010 a Siderno, dove, davanti alla porta della redazione provinciale «Il Quotidiano della Calabria», erano stati rinvenuti una cartuccia e un ritaglio di giornale riportante il nome del giornalista. Il 27 luglio 2012 il professionista aveva ricevuto, a mezzo posta, una piccola riproduzione di un pacco di carta igienica ed il successivo 24 settembre 2012 lo stesso aveva denunciato l'effrazione della propria autovettura e la sottrazione di un computer, di materiale cartaceo e di una pen drive. Più recentemente, si è occupato dei cosiddetti inchini di sacre effigi dinanzi ad abitazioni di esponenti di 'ndrangheta nel corso di processioni nei Comuni della Provincia di Reggio Calabria. Infatti, nel 2014 ha svolto un servizio giornalistico sulla processione religiosa svoltasi ad Oppido Mamertina, nel corso della quale i portatori della «vara» - cioè del carro su cui vengono posti statue o dipinti di santi portati appunto in processione - giunti in prossimità dell'abitazione di un noto pregiudicato locale, avrebbero fatto l'inchino. Questi sono i fatti. Quanto alle misure di protezione a tutela del giornalista, tengo a precisare che già dall'aprile 2010 la prefettura di Reggio Calabria aveva disposto il servizio di vigilanza generica radiocollegata presso la sua abitazione e le sedi dei quotidiani della Provincia di Reggio Calabria. La misura tutoria era stata poi revocata nel maggio 2013. La misura è stata riattivata il 25 luglio 2014, a seguito del nuovo esame dell'esposizione a rischio del giornalista, nel corso di una riunione tecnica di coordinamento delle forze di polizia, tenutasi presso la prefettura di Reggio Calabria con la partecipazione del procuratore della Repubblica, titolare della Direzione distrettuale antimafia. Nel primo semestre dell'anno scorso le misure tutorie sono state intensificate e rafforzate a due riprese a seguito dell'acquisizione di riservate notizie fornite dalle Forze dell'ordine. Dopo la denuncia delle minacce ricevute durante la registrazione del servizio giornalistico a Terni, è stata disposta un'ulteriore intensificazione del dispositivo di vigilanza generica radiocollegata. Analoga misura è stata adottata dal prefetto di Napoli presso l'abitazione campana dei familiari del giornalista. Concludo assicurando agli interroganti che la posizione del giornalista sotto il profilo della sicurezza personale è costantemente monitorata, come peraltro dimostrano le iniziative adottate dalle competenti autorità provinciali di pubblica sicurezza. Aggiungo che le forze di polizia hanno continui e costanti contatti con l'interessato, proprio al fine di cogliere qualunque situazione sintomatica di possibili rischi per la sua incolumità.</seg>
            </u>
            <note type="speaker">BENCINI (Misto-Idv)</note>
            <u ana="#regular" who="#BenciniAlessandra" xml:id="ParlaMint-IT_2016-01-14-LEG17-Sed-561.u17">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-01-14-LEG17-Sed-561.seg28">Signora Presidente, ringrazio il vice ministro Bubbico. Ciò che voglio sottolineare e che mi fa piacere, innanzi tutto, che le autorità di pubblica sicurezza si facciano carico di questa situazione. Non è nuova, non è la prima e non sarà l'ultima, purtroppo, perché è notizia di cinque giorni fa che ad un altro giornalista, Pasqualino Rettura, sempre del giornale - evidentemente un po' preso di mira - «Il Quotidiano del Sud», è stata incendiata la macchina. Anche questo giornalista, come l'altro, si occupa di problematiche di 'ndrangheta e mafia. Questo quindi è probabilmente un problema molto pervasivo in tale ambiente e ciò va a discapito di persone che fanno questa professione e della libertà di informare la popolazione e di esprimersi. Al di là della necessità di proteggere soggetti come questi che vengono colpiti in prima persona (i giornalisti, come altri soggetti pubblici come possono essere anche i parlamentari e i politici in generale), è importante cercare di attivare tutte le competenze che possono arginare simili fenomeni di 'ndrangheta, mafia e camorra che pervadono, purtroppo, il nostro territorio e che riguardano non solo le Regioni note o alle quali solitamente si imputano tali fenomeni. Si è infatti visto che questi fenomeni si palesano sotto molti aspetti e varie forme in tutta Italia. L'auspicio è che le nostre Forze dell'ordine, l' intelligence e tutto quello che lo Stato può mettere in campo per arginare questi fenomeni venga messo in campo, a protezione delle persone, della popolazione e di un Paese che viaggi nella legalità e nella giustizia più assoluta.</seg>
            </u>
         </div>
         <div type="debateSection">
            <head>(3-02344) - Manifestazione contro esercitazione NATO Trident Juncture 2015 nel Comune di Teulada (CA)</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u18">
               <seg xml:id="ParlaMint-IT_2016-01-14-LEG17-Sed-561.seg29">Segue l'interrogazione 3-02344 , su una manifestazione contro l'esercitazione NATO Trident Juncture 2015 nel Comune di Teulada, in provincia di Cagliari. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">BUBBICO</note>
            <note type="role">vice ministro dell'interno</note>
            <u ana="#regular" who="#BubbicoFilippo" xml:id="ParlaMint-IT_2016-01-14-LEG17-Sed-561.u19">
               <seg xml:id="ParlaMint-IT_2016-01-14-LEG17-Sed-561.seg30">Signora Presidente, onorevoli colleghi, il senatore Cotti, unitamente ad altri interroganti, chiede chiarimenti sul provvedimento con il quale la questura di Cagliari avrebbe vietato la manifestazione di protesta del 3 novembre scorso nell'area attigua ed esterna alla base militare di Teulada, teatro dell'esercitazione Trident Juncture 2015.</seg>
               <seg xml:id="ParlaMint-IT_2016-01-14-LEG17-Sed-561.seg31">Premetto subito che la manifestazione in questione non è stata affatto vietata, ma soltanto assoggettata a specifica regolamentazione per ragioni di ordine e sicurezza pubblica. Il provvedimento del questore di Cagliari, debitamente notificato agli organizzatori il giorno prima, ha disposto, infatti, lo svolgimento della manifestazione in forma statica con divieto di dare corso a cortei verso la recinzione dell'installazione militare. La prescrizione si è resa necessaria in quanto gli organizzatori della manifestazione, attraverso dichiarazioni a mezzo stampa e manifesti, avevano segnalato l'intenzione di voler interrompere le attività addestrative in corso, oltrepassando arbitrariamente la recinzione di delimitazione. Inoltre, le attività preventive di controllo svolte dalla compagnia carabinieri di Carbonia, nei giorni precedenti l'iniziativa, avevano portato ad identificare intorno al sito militare diversi aderenti ai locali ambienti anarchici, in parte già segnalati all'autorità giudiziaria per reati compiuti in occasione di precedenti manifestazioni, nei cui confronti, tra l'altro, il questore di Cagliari aveva adottato il provvedimento di divieto di rientro nei Comuni di Sant'Anna Arresi e Teulada per un periodo di tre anni. Su questi aspetti tornerò dopo. Andiamo per ordine.</seg>
               <seg xml:id="ParlaMint-IT_2016-01-14-LEG17-Sed-561.seg32">La manifestazione in questione è stata oggetto di attento esame, in sede preventiva, sia da parte della prefettura di Cagliari, in sede di coordinamento generale, sia da parte della questura, sotto il profilo informativo e del coordinamento tecnico-operativo. In particolare, le problematiche inerenti all'iniziativa sono state esaminate nel corso di varie riunioni tecniche di coordinamento delle forze di polizia, anche alla presenza dei vertici militari regionali e provinciali. Nell'occasione, sono stati analizzati i diversi profili connessi alla programmazione dei servizi di ordine e sicurezza pubblica, finalizzati a preservare il regolare svolgimento delle esercitazioni militari e la tutela degli obiettivi, anche civili, coinvolti nelle manifestazioni. D'altro canto, si è tenuta in debita considerazione - come di consueto - l'esigenza di consentire la libera espressione delle idee e lo svolgimento di iniziative di contestazione non violente. In coerenza con tale linea, il dispositivo di sicurezza predisposto dalla questura, costituito da 130 operatori della Polizia di Stato, dell'Arma dei carabinieri e della Guardia di finanza, unitamente ad un elicottero della Polizia di Stato, è stato mirato, come già detto, ad impedire ai contestatori l'accesso all'area del poligono di Teulada ove era in corso l'esercitazione militare.</seg>
               <seg xml:id="ParlaMint-IT_2016-01-14-LEG17-Sed-561.seg33">Come ampiamente preannunziato nei siti web dell'antagonismo, e in contrasto con le prescrizioni disposte dal questore, nella data prefissata, cioè il 3 novembre, circa 600 manifestanti si sono riuniti presso la strada provinciale 73 allo scopo di raggiungere la località Porto Pino e, da lì, accedere all'interno del poligono di Capo Teulada. Nella circostanza si sono verificati momenti di tensione, soprattutto quando gli operatori di polizia si sono opposti all'accesso dei manifestanti nell'area militare. Due operatori del reparto mobile della Polizia di Stato hanno subito lesioni, con frattura delle costole in un caso e del polso nell'altro. Alcuni contestatori sono stati identificati e deferiti all'autorità giudiziaria. In ogni caso, i dispositivi di ordine pubblico messi in campo hanno consentito di contenere ed impedire ulteriori forme di violenza e di evitare l'illecito blocco dell'esercitazione militare, garantendo, nel contempo, il libero svolgimento della manifestazione a debita distanza dalle recinzioni dell'installazione militare e l'incolumità di quanti vi hanno partecipato. Questi sono i fatti, i quali testimoniano, a parere dell'amministrazione dell'Interno, dell'equilibrio e dell'attenzione, non disgiunti da fermezza, con cui le autorità di pubblica sicurezza e le forze di polizia hanno gestito la vicenda. Assicuro anche per il futuro l'impegno dei pubblici poteri a garantire il sereno e regolare svolgimento di ogni iniziativa pacifica, che sia espressione della libertà di manifestazione del pensiero costituzionalmente garantita, prevenendo e contrastando, tuttavia, le situazioni che possano mettere in pericolo l'ordine e la sicurezza pubblica.</seg>
            </u>
            <note type="speaker">COTTI (M5S)</note>
            <u ana="#regular" who="#CottiRoberto" xml:id="ParlaMint-IT_2016-01-14-LEG17-Sed-561.u20">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-01-14-LEG17-Sed-561.seg34">Signora Presidente, ringrazio il Vice Ministro per questa risposta, della quale non mi ritengo assolutamente soddisfatto. Le informazioni che sono state fornite dal rappresentante del Governo sono, a mio avviso, assolutamente di parte. Del resto, lui stesso ha detto che è stata organizzata la prevenzione di eventuali violenze o sconfinamenti in accordo con le autorità militari; io credo si sia trattato invece di uno scoraggiamento di carattere politico di una manifestazione e di un'espressione del pensiero, che, tra l'altro, è difesa dagli articoli 16 e 17 della Costituzione. La reazione delle Forze dell'ordine per una leggera deviazione da parte dei manifestanti rispetto alle zone in cui erano stati praticamente reclusi è stata assolutamente sproporzionata. Per una quarantina di manifestanti che hanno deciso di deviare dal percorso programmato c'è stata una reazione spropositata contro tutti i manifestanti, con particolare mira nei confronti di signore settantenni. Non so perché sono state prese di mira le donne in particolare, evidentemente si voleva scoraggiare politicamente la messa in atto di iniziative di questo genere anche in futuro. Considero grave quanto accaduto. Evidentemente il Ministero non ha ritenuto di sentire anche la versione dei manifestanti. Personalmente mi impegnerò in futuro ad essere presente a questo tipo di manifestazioni, perché quando si va a toccare - chissà perché - i poligoni militari succedono delle cose che non ho mai visto in altro tipo di manifestazioni, con provocazioni che provengono - ahimè devo dirlo - da parte delle Forze dell'ordine e non dei manifestanti. Ci sono anche manifestanti magari un po' esagitati che potrebbero tranquillamente essere gestiti in altro modo, senza per questo reprimere i diritti democratici degli italiani.</seg>
            </u>
         </div>
         <div type="debateSection">
            <head>(2-00160, 3-02066 e 3-02128) - Depenalizzazione reato omesso versamento dei contributi previdenziali</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u21">
               <seg xml:id="ParlaMint-IT_2016-01-14-LEG17-Sed-561.seg35">Seguono l'interpellanza 2-00160 e le interrogazioni 3-02066 e 3-02128 , sulla depenalizzazione del reato di omesso versamento dei contributi previdenziali. Ha facoltà di parlare la senatrice Blundo per illustrare tale interpellanza.</seg>
            </u>
            <note type="speaker">BLUNDO (M5S)</note>
            <u ana="#regular" who="#BlundoRosettaEnza" xml:id="ParlaMint-IT_2016-01-14-LEG17-Sed-561.u22">
               <seg xml:id="ParlaMint-IT_2016-01-14-LEG17-Sed-561.seg36">Signora Presidente, noi abbiamo una crisi economica che è stata voluta da scelte politiche di recessione e che è tuttora in corso. Ha colpito il nostro Paese e soprattutto i piccoli e piccolissimi imprenditori, che in realtà costituiscono gran parte del tessuto economico sociale del Paese. Molti di loro, oltre a dover purtroppo chiudere la loro attività economica, si sono anche ritrovati in questi anni nell'impossibilità di adempiere anche ai minimi obblighi previdenziali previsti dalla legge in favore dei lavoratori, andando incontro a condanne penali che ne hanno terribilmente complicato la possibilità di stare sul mercato e che hanno generato situazioni gravissime, come anche suicidi.</seg>
               <seg xml:id="ParlaMint-IT_2016-01-14-LEG17-Sed-561.seg37">Da questa esigenza nasce la previsione contenuta nella legge n. 67 del 2014, recante «Deleghe al Governo in materia di pene detentive non carcerarie e di riforma del sistema sanzionatorio, nonché disposizioni in materia di sospensione del procedimento con messa alla prova e nei confronti degli irreperibili», pubblicata sulla Gazzetta Ufficiale n. 100 del 2 maggio 2014, in cui si delega il Governo ad emanare dei decreti legislativi che trasformano da reato penale in illecito amministrativo, fino ad un importo massimo predefinito, l'omesso versamento dei contributi per conto del lavoratore da parte del datore di lavoro. Più precisamente, alla lettera c) del comma 2 dell'articolo 2, si prevedeva di trasformare in illecito amministrativo il reato di cui all'articolo 2, comma 1- bis, del decreto-legge 12 settembre 1983 n. 463, convertito, con modificazioni, dalla legge 11 novembre 1983, n. 638, purché l'omesso versamento non ecceda il limite complessivo di 10.000 euro annui e preservando, comunque, il principio per cui il datore di lavoro non risponde a titolo di illecito amministrativo se provvede al versamento entro il termine di tre mesi dalla contestazione o dalla notifica dell'avvenuto accertamento della violazione. Secondo quanto stabilito nel comma 4 dell'articolo 2 della legge i decreti legislativi previsti dal comma 1 dovevano essere adottati entro il termine di diciotto mesi dalla data di entrata in vigore della presente legge, su proposta del Ministro della giustizia, di concerto con il Ministro dell'economia e delle finanze. Era, dunque, nella disponibilità del Governo la possibilità di valutare, tenuto conto dell'urgenza dei diversi e numerosi casi, l'adozione di più decreti legislativi, anche con termini temporali differenziati, purché nel termine finale dei diciotto mesi. Nei mesi che hanno preceduto l'esercizio della delega da parte del Governo si sono intanto verificate pronunce discordanti sull'argomento. Innanzitutto, con le sentenze n. 17024 del 2014 e n. 9264 del 2014, la suprema Corte di cassazione aveva provveduto a definire non penalmente punibili gli imprenditori che, a causa della grave crisi economica, si sono trovati nell'impossibilità di pagare le tasse e i contributi previdenziali per conto dei lavoratori. Tuttavia, con sentenza n. 20547, depositata il 19 maggio del 2015, la terza sezione penale della Corte di cassazione respingeva il ricorso di un imprenditore moroso, stabilendo che l'omissione del versamento dei contributi previdenziali e assistenziali era ancora reato e pertanto gli imprenditori sotto processo non potevano ancora invocare la depenalizzazione prevista dalla legge delega e quindi ottenere un proscioglimento sul presupposto che il reato di omesso versamento sarebbe stato assoggettato unicamente a una sanzione amministrativa, come previsto appunto dalla legge delega stessa. Sull'argomento le corti di merito non si erano pronunciate solo negativamente, ma avevano anche accolto le istanze dei piccoli imprenditori in difficoltà. I tribunali di Bari e Asti, ad esempio, avevano infatti applicato la norma in favore di due imprenditori, che in passato si sono trovati nella condizione di non poter versare contributi per un valore di 6.000 euro, facendo venir meno la loro responsabilità penale per l'omesso versamento, ma non quella di illecito amministrativo. Più specificamente, il tribunale di Asti aveva precisato che la legge delega n. 67 non si limitava a disciplinare i rapporti interni tra Governo e Parlamento, ma costituiva una fonte direttamente produttiva di norme giuridiche: questo per la condizione emergenziale in cui versano i piccoli e i piccolissimi imprenditori. Queste discordanti sentenze hanno ovviamente generato confusione e smarrimento ulteriore tra i piccoli e piccolissimi imprenditori in difficoltà, al punto da indurre la sottoscritta a richiedere più volte al Governo, con interrogazioni, interpellanze e numerosi interventi di fine seduta, il rapido esercizio della delega. D'altra parte, i numerosissimi casi di non puntuale pagamento dei contributi da parte dei datori di lavoro non derivano da cattiva volontà dei singoli, in moltissimi casi, bensì da un sistema fiscale che strozza le piccole attività d'impresa e mette in condizione di non poter corrispondere il dovuto. La piccola imprenditorialità, pur costituendo lo scheletro portante dell'economia italiana, è stata ripetutamente vessata dalle scelte economiche degli ultimi Governi, al punto che sono aumentati esponenzialmente le chiusure delle attività e il numero dei disoccupati, con situazioni di difficoltà, che sono anche sfociate in drammatici suicidi, come avevo in precedenza ricordato. Dopo che il Parlamento ha stimolato più volte il Governo a intervenire su queste tematiche, il Consiglio dei ministri ha finalmente approvato, il 17 novembre 2015, lo schema di decreto legislativo e, dando per assodato il principio della tutela del lavoratore, le pene pecuniarie previste in sostituzione di quelle penali, che risultano essere non propriamente eque per quei datori di lavoro che, a causa della crisi economica, non hanno potuto pagare anche piccole somme di denaro a titolo di contributi, all'interno del range di 10.000 euro previsto nella delega. Al comma 6 dell'articolo 3 dello schema di decreto si stabilisce, infatti, che l'omesso versamento dei contributi per importi superiori ai 10.000 euro annui è punito con la reclusione fino a tre anni e con la multa fino a 1.032 euro. Se l'importo omesso non è superiore a euro 10.000 annui si applica la sanzione amministrativa da 10.000 a 50.000 euro qualora il datore di lavoro non provveda al versamento dei contributi entro tre mesi dalla contestazione o notifica dell'avvenuto accertamento della violazione. Come Movimento 5 Stelle ci prendiamo il merito di aver segnalato più volte tale problema e di aver presentato l'emendamento che ha depenalizzato il mancato versamento dei contributi da parte del datore di lavoro; tuttavia, la cura predisposta dal Governo - di cui signor Sottosegretario ci parlerà sicuramente in sede di risposta - sembra non essere così efficace, anzi rischia di creare altri problemi, ancora più gravi. Infatti, l'omesso versamento di ritenute al di sopra di 10.000 euro annui viene punito con la reclusione fino a tre anni e con una multa fino a 1.032 euro, mentre se l'omissione consiste in un importo fino a 10.000 euro annui si applica la sanzione amministrativa da 10.000 a 50.000 euro. Fatto salvo l'obbligo morale e giuridico, riconosciuto in capo a qualsiasi imprenditore, di versare - giustamente - le ritenute contributive per conto di ciascun lavoratore, occorre anche precisare che se questo provvedimento è nato per aiutare gli imprenditori che in questi ultimi anni di crisi economica si sono trovati in serie difficoltà nei pagamenti, la modalità di esercizio della delega da parte del Governo (multa da 10.000 a 50.000 euro) appare quanto mai contraddittoria, perché si stabilisce di comminare una sanzione di importo nettamente superiore a quanto non si è riuscito a versare, soprattutto in alcuni casi. In pratica, il provvedimento di depenalizzazione scarica oggettivamente di lavoro i tribunali, ma non rappresenta un vero sollievo per gli imprenditori in difficoltà. Mi auguro che il Vice Ministro sia convincente nell'esporre dettagliatamente le motivazioni che, invece, hanno portato a questo risultato. PRESIDENTE. Il rappresentante del Governo ha facoltà di rispondere congiuntamente all'interpellanza testé svolta e alle interrogazioni.</seg>
            </u>
            <note type="speaker">COSTA</note>
            <note type="role">vice ministro della giustizia</note>
            <u ana="#guest" who="#CostaEnrico" xml:id="ParlaMint-IT_2016-01-14-LEG17-Sed-561.u23">
               <seg xml:id="ParlaMint-IT_2016-01-14-LEG17-Sed-561.seg38">Signora Presidente, con gli atti di sindacato ispettivo oggi in discussione si chiede di conoscere quali siano i tempi di adozione del decreto legislativo di attuazione della legge delega 28 aprile 2014, n. 67, in materia di pene detentive non carcerarie e di riforma del sistema sanzionatorio.</seg>
               <seg xml:id="ParlaMint-IT_2016-01-14-LEG17-Sed-561.seg39">Ad avviso degli interroganti, la necessità di intervenire sulla materia, anche in via di urgenza, ad iniziativa del Ministro della giustizia, fonderebbe anche sul contrasto giurisprudenziale delineatosi nelle more del sollecitato decreto attuativo in ordine alla rilevanza penale dell'omesso versamento di ritenute, nei casi di limitata offensività.</seg>
               <seg xml:id="ParlaMint-IT_2016-01-14-LEG17-Sed-561.seg40">Il richiamo specifico è all'articolo 2, comma 2, lettera c), della citata legge delega, che prevede la trasformazione in illecito amministrativo del reato di omesso versamento di ritenute previdenziali ed assistenziali (previsto all'articolo 2, comma 1- bis del decreto-legge n. 463 del 1983, convertito, con modificazioni, dalla legge n. 638 del 1983), purché l'importo omesso non ecceda il limite complessivo di 10.000 euro annui, fatta salva la possibilità di estinzione della contravvenzione amministrativa in caso di versamento completo dell'importo dovuto entro il termine di tre mesi dalla contestazione o dalla notifica dell'accertamento. Ciò premesso, va ricordato come la legge delega n. 67 del 2014 sia stata pubblicata nella Gazzetta Ufficiale n. 100 del 2 maggio 2014 e sia entrata in vigore il successivo 17 maggio. Con essa il Governo è stato delegato ad adottare uno o più decreti legislativi per la riforma del sistema sanzionatorio secondo principi e criteri direttivi determinati, come sancito dall'articolo 76 della Costituzione. Tra questi, la previsione di escludere la punibilità di condotte sanzionate con la sola pena pecuniaria o con pene detentive non superiori nel massimo a cinque anni, nelle sole ipotesi in cui risulti la particolare tenuità dell'offesa e la non abitualità del comportamento, senza pregiudizio per l'esercizio dell'azione civile per il risarcimento del danno. Altro criterio direttivo di delega riguarda la trasformazione in illeciti amministrativi sia di alcuni reati inseriti nel codice penale - e relativi a fatti ritenuti di minore offesa ed il cui bene-interesse può ritenersi adeguatamente tutelato mediante il ricorso alla sanzione amministrativa - sia dei reati per i quali sia prevista la sola pena pecuniaria della multa o dell'ammenda. Restano naturalmente escluse dalla delega le materie suscettibili di forme di aggressione connotate da maggior disvalore, quali l'edilizia, l'urbanistica, l'ambiente, il territorio e il paesaggio, gli alimenti e le bevande, la salute e la sicurezza nei luoghi di lavoro, la sicurezza pubblica, i giochi d'azzardo e le scommesse, le armi e gli esplosivi, le elezioni e il finanziamento ai partiti, nonché la proprietà intellettuale ed industriale, ritenendosi che le fattispecie normativamente previste in tali settori debbano restare penalmente sanzionate. Alla luce di quanto esposto, appare evidente come al Governo sia stata demandata l'attuazione della delega secondo principi e criteri stringenti che, puntualmente contenuti nella legge di delegazione delle Camere, hanno individuato le modalità da seguire e gli obiettivi da realizzare, delimitando il margine di manovra riservato all'Esecutivo. Per quanto di competenza del Ministero della giustizia posso affermare come, nel rispetto delle previsioni temporali indicate per l'esercizio della delega, l'articolato organico dei decreti legislativi di attuazione è stato prontamente predisposto dal competente ufficio legislativo ed è stato tempestivamente sottoposto alle necessarie e preliminari valutazioni del Ministro. Nella seduta del 13 novembre ultimo scorso, inoltre, il Consiglio dei ministri ha approvato, in sede di esame preliminare, lo schema di decreto legislativo recante la normativa in tema di depenalizzazione del reato di omesso versamento di ritenute previdenziali di cui all'interrogazione. Nell'articolo 3 comma 6 del predetto decreto è infatti prevista l'applicazione di una sanzione amministrativa se l'omesso versamento di ritenute previdenziali non è superiore all'importo di 10.000 euro annui. Tengo a precisare che ai sensi e per l'effetto dell'articolo 2, comma 4 della legge delega del 28 aprile 2014, n. 67, il provvedimento normativo è stato tempestivamente trasmesso alle competenti Commissioni parlamentari che hanno espresso i relativi pareri. Il testo è quindi pronto per l'invio al Consiglio dei ministri per la definitiva approvazione, entro il 17 prossimo venturo, data di scadenza della delega al Governo.</seg>
            </u>
            <note type="speaker">PEPE (GAL (GS, PpI, M, MBI, Id, E-E))</note>
            <u ana="#regular" who="#PepeBartolomeo" xml:id="ParlaMint-IT_2016-01-14-LEG17-Sed-561.u24">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-01-14-LEG17-Sed-561.seg41">Signora Presidente, ringrazio per l'attenzione che il Vice Ministro ha voluto concederci. Si tratta di una questione di giustizia e di utilità: utilità per i lavoratori che si vedono corrisposti i dovuti contributi e assicurato il lavoro futuro; giustizia per chi si è ravveduto nei termini fissati dalla legge e si ritrova una condanna penalizzante per sé e per la propria impresa, ma soprattutto ingiusta e discriminatoria. Per cui sono soddisfatto per l'impegno del Governo ma mi rammarico della mancanza di tempismo, se mi permette, signor Vice Ministro, che può aver penalizzato cittadini che, a questo punto, dovrebbero vedere riconosciuti i benefici di legge. Propongo al Governo una normativa transitoria che possa sanare i casi che possono essersi verificati con pregiudizio dei cittadini nelle more dell'emanazione del decreto-legislativo attuativo, ovvero una norma retroattiva che salvi chi si è ravveduto ma non ha visto riconosciuto il proprio ravvedimento in assenza del decreto attuativo.</seg>
            </u>
            <note type="speaker">BLUNDO (M5S)</note>
            <u ana="#regular" who="#BlundoRosettaEnza" xml:id="ParlaMint-IT_2016-01-14-LEG17-Sed-561.u25">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2016-01-14-LEG17-Sed-561.seg42">Signora Presidente, premetto che questa interpellanza era addirittura del 4 giugno 2014, dunque, prima di entrare nel merito della sua risposta, mi permetta di evidenziare come il Governo abbia atteso diciotto mesi - tempo massimo previsto dalla legge delega - per l'emanazione dei decreti legislativi, nonostante le difficoltà vissute e denunciate dagli imprenditori e nonostante che queste siano tremendamente attuali. Questo testimonia come le risposte delle istituzioni, in questo caso del Governo, siano terribilmente lente quando sono chiamate a decidere su questioni e problemi che toccano la carne viva dei cittadini, per poi assumere improvvise accelerazioni su tematiche che invece non suscitano grande interesse, come la riforma del Senato. Fatta questa dovuta premessa, dopo aver ascoltato la sua risposta, non posso assolutamente dire di essere pienamente soddisfatta, perché mi è stata data una risposta che già conoscevo, cioè mi viene detto in quest'Aula ciò che già sapevo dal 17 novembre. Prevedere una sanzione amministrativa da 10.000 a 50.000 euro per l'omesso versamento di ritenute entro i 10.000 euro annui significa che rischiamo di far pagare tale sanzione a chi magari doveva 70-80 euro. È una decisione sulla quale è quantomeno obbligatorio riflettere. Siamo pienamente d'accordo sul fatto che la sanzione debba fare da deterrente e impedire il proliferare di azioni e comportamenti contra legem, il cui rispetto deve essere garantito, ma occorre precisare che l'emendamento che depenalizza l'omesso versamento di contributi è nato solo ed esclusivamente per dare sollievo a quei piccoli imprenditori che non riescono ad adempiere ai propri obblighi fiscali a causa di difficoltà economiche esistenti, reali. La medicina rischia di essere inefficace nella cura di una situazione che definire paradossale è poco: da un lato, il 90 per cento degli accertamenti effettuati dall'Agenzia delle entrate sono notificati ai piccoli imprenditori (fonte: «La Repubblica»), dall'altro i crediti inesigibili di Equitalia, organo di riscossione dell'Agenzia, ammontano a 601 miliardi, a fronte di un debito pubblico di 2.100 miliardi di euro. Riprendo quanto detto dal collega, che prima ha invocato una norma transitoria. Invito seriamente ad affrontare questa situazione e a dare realmente la possibilità ai piccoli e ai piccolissimi imprenditori di veder sanate le loro situazioni, senza ulteriori aggravi. Il vero guaio, signor Vice Ministro, è che l'Agenzia delle entrate ed Equitalia continuano a essere forti con i deboli e deboli con i forti e che il Governo non riesce a mettere in campo una seria politica di contrasto all'evasione fiscale, soprattutto di quella riconducibile ai soliti grandi e noti gruppi industriali e finanziari, ben diversi dai piccoli imprenditori che stanno all'interno dei 10.000 euro annui. Sarebbe stato forse più opportuno individuare altri strumenti maggiormente risolutivi, come lo è stata - anche se non applicabile del tutto al caso degli omessi versamenti dei contributi INPS - la sanzione unica del 30 per cento per gli omessi o insufficienti versamenti IVA. Mi ritengo pertanto assolutamente insoddisfatta, perché la risposta è tardiva e non attinente alla situazione attuale.</seg>
            </u>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u26">
               <seg xml:id="ParlaMint-IT_2016-01-14-LEG17-Sed-561.seg43">Lo svolgimento dell'interpellanza e delle interrogazioni all'ordine del giorno è così esaurito.</seg>
            </u>
         </div>
         <div type="debateSection">
            <head>Mozioni, interpellanze e interrogazioni, annunzio</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u27">
               <seg xml:id="ParlaMint-IT_2016-01-14-LEG17-Sed-561.seg44">Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per la seduta di martedì 19 gennaio 2016</head>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2016-01-14-LEG17-Sed-561.u28">
               <seg xml:id="ParlaMint-IT_2016-01-14-LEG17-Sed-561.seg45">Il Senato tornerà a riunirsi in seduta pubblica martedì 19 gennaio, alle ore 15, con il seguente ordine del giorno: (Vedi ordine del giorno) La seduta è tolta (ore 17,15).</seg>
            </u>
         </div>
      </body>
   </text>
</TEI>

