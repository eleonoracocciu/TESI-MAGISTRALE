<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #reference" xml:id="ParlaMint-IT_2014-09-25-LEG17-Sed-319" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 17, Seduta 319 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 17, Sitting 319 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 17, seduta 319, giorno (2014-09-25)</title>
            <title type="sub" xml:lang="en">Report of the session of the Senate of the Italian Republic, Term 17, Sitting 319, Day (2014-09-25)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.17" n="17-upper">17 Legislatura</meeting>
            <meeting ana="#parla.upper #parla.sitting" n="319-upper">319 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="80" unit="speeches" xml:lang="it">80 discorsi</measure>
            <measure quantity="80" unit="speeches" xml:lang="en">80 speeches</measure>
            <measure quantity="7862" unit="words" xml:lang="it">7.862 parole</measure>
            <measure quantity="7862" unit="words" xml:lang="en">7,862 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=17&amp;id=0802234</idno>
               <date when="2014-09-25">25.09.2014</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="12"/>
               <tagUsage gi="head" occurs="11"/>
               <tagUsage gi="note" occurs="55"/>
               <tagUsage gi="seg" occurs="80"/>
               <tagUsage gi="u" occurs="30"/>
               <tagUsage gi="body" occurs="1"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2014-09-25">25.09.2014</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#reference" xml:lang="it">
      <body>
         <div type="debateSection">
            <note type="president">Presidenza del vice presidente CALDEROLI</note>
            <note type="role">PRESIDENTE</note>
            <u ana="#chair" who="#LanzillottaLinda" xml:id="ParlaMint-IT_2014-09-25-LEG17-Sed-319.u1">
               <seg xml:id="ParlaMint-IT_2014-09-25-LEG17-Sed-319.seg1">La seduta è aperta (ore 16,01). Si dia lettura del processo verbale. BARANI, segretario, dà lettura del processo verbale della seduta pomeridiana del giorno precedente. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u2">
               <seg xml:id="ParlaMint-IT_2014-09-25-LEG17-Sed-319.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Svolgimento di interpellanze e di interrogazioni: (2-00080, con procedimento abbreviato ex articolo 156-bis Regolamento) - Normativa europea in materia di energie rinnovabili</head>
            <note type="time">(ore 16,07)</note>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u3">
               <seg xml:id="ParlaMint-IT_2014-09-25-LEG17-Sed-319.seg3">L'ordine del giorno reca lo svolgimento di interpellanze e di interrogazioni.</seg>
               <seg xml:id="ParlaMint-IT_2014-09-25-LEG17-Sed-319.seg4">Sarà svolta per prima l'interpellanza 2-00080 , con procedimento abbreviato, ai sensi dell'articolo 156- bis del Regolamento, sulla normativa europea in materia di energie rinnovabili. Ha facoltà di parlare il senatore Vaccari per illustrare tale interpellanza.</seg>
            </u>
            <note type="speaker">VACCARI (PD)</note>
            <u ana="#regular" who="#VaccariStefano" xml:id="ParlaMint-IT_2014-09-25-LEG17-Sed-319.u4">
               <seg xml:id="ParlaMint-IT_2014-09-25-LEG17-Sed-319.seg5">Signor Presidente, signor Vice Ministro, signori rappresentanti del Governo, ho presentato questa interpellanza ormai quasi un anno fa, insieme a 35 colleghi, per sapere quale fosse sostanzialmente la posizione del Governo in merito alla proposta di direttiva europea che modifica le attuali direttive RED e FQD.</seg>
               <seg xml:id="ParlaMint-IT_2014-09-25-LEG17-Sed-319.seg6">La direttiva del Parlamento europeo sulle energie rinnovabili (RED) del 2009 prevede il raggiungimento, entro il 2020, di un target del 10 per cento di energia rinnovabile nel settore dei trasporti che attualmente gli Stati membri, Italia compresa, stanno perseguendo quasi esclusivamente attraverso la promozione dei biocarburanti. Già in fase di discussione della direttiva erano presenti nel dibattito i rischi che un aumento consistente del consumo di biocarburanti di prima generazione, guidato dall'obiettivo del consumo obbligatorio, poteva rappresentare sia per la sicurezza alimentare, a causa dell'impatto sull'aumento dei prezzi del cibo, sia per l'ambiente, a causa delle emissioni indirette. Il testo della RED prevede che possano essere adottate misure correttive per evitare tali rischi, demandando alla Commissione europea l'obbligo di presentare ogni due anni una relazione sull'impatto dell'aumento della domanda di biocarburanti e sulla sostenibilità sociale dell'Unione nei Paesi terzi. La proposta di direttiva deriva dal mandato legislativo contenuto già nella legislazione vigente, secondo cui l'Unione europea ha la responsabilità di analizzare i cambiamenti indiretti di destinazione d'uso dei terreni provocati dalla produzione di biocarburanti, con conseguente aumento delle emissioni di carbonio. Le domande che abbiamo posto all'interno dell'interpellanza erano volte a comprendere in che modo il Governo si sarebbe comportato. Da quel momento, cioè da ottobre fino ad oggi, il quadro si è arricchito, nel senso che quanto inizialmente proposto dalla Commissione è stato modificato nella prima lettura del Parlamento europeo e poi ancora nella prima lettura del Consiglio. Da questo punto di vista sarebbe importante che nei prossimi mesi, nella seconda lettura che il Parlamento europeo a breve dovrà iniziare in Commissione ambiente e nella fase di negoziazione tra Parlamento, Consiglio e Commissione si possa definire una posizione più possibile vicina a quanto emerso dalla prima lettura del Parlamento europeo, ovvero salvaguardare una revisione che possa realmente limitare l'uso di biocarburanti non sostenibili né dal punto vi sociale né ambientale. PRESIDENTE. Il rappresentante del Governo ha facoltà di rispondere all'interpellanza testé svolta.</seg>
            </u>
            <note type="speaker">DE VINCENTI</note>
            <note type="role">vice ministro dello sviluppo economico</note>
            <u ana="#guest" who="#DeVincentiClaudio" xml:id="ParlaMint-IT_2014-09-25-LEG17-Sed-319.u5">
               <seg xml:id="ParlaMint-IT_2014-09-25-LEG17-Sed-319.seg7">Signor Presidente, prima di tutto mi scuso con il senatore Vaccari perché rispondiamo con tanto ritardo alla sua interpellanza. Naturalmente, io risponderò in base alla situazione a oggi che, come già ricordava il senatore Vaccari, ha segnato un'evoluzione importante rispetto a quella in base alla quale l'interpellanza fu presentata.</seg>
               <seg xml:id="ParlaMint-IT_2014-09-25-LEG17-Sed-319.seg8">Ricordo che la proposta di direttiva ILUC (Indirect land use change, che riguarda cioè i cambiamenti indiretti dell'uso del suolo) della Commissione europea interviene nel quadro normativo europeo esistente (in particolare, sulla direttiva in materia di qualità dei carburanti e sulla direttiva in materia di promozione di energia da fonti rinnovabili) e introduce misure volte ad incentivare la domanda di biocarburanti sostenibili, con lo scopo di mitigare le emissioni di gas serra associate al cambio d'uso dei suoli per la loro produzione e di limitare il ruolo dei biocarburanti derivati da colture agricole nella contabilizzazione dell'obiettivo del 10 per cento di energie rinnovabili nei trasporti entro il 2020, ricordato dal senatore Vaccari.</seg>
               <seg xml:id="ParlaMint-IT_2014-09-25-LEG17-Sed-319.seg9">Sulla proposta di direttiva si è svolto un negoziato europeo che, alla fine, ha portato ad una proposta presentata dalla Commissione, che prevedeva l'introduzione di una soglia massima del 5 per cento di utilizzo di biocarburanti prodotti a partire dai cereali e da altre colture amidacee, zuccherine o oleaginose, per il raggiungimento dell'obiettivo del 10 per cento, con lo scopo di incentivare l'utilizzo di biocarburanti avanzati, prodotti quindi attraverso materie agricole non in competizione con quelle alimentari.</seg>
               <seg xml:id="ParlaMint-IT_2014-09-25-LEG17-Sed-319.seg10">Sempre nella proposta della Commissione è stato inoltre introdotto, nella metodologia di calcolo delle emissioni, un valore per tener conto delle emissioni derivanti da un cambio indiretto di uso del suolo, che era una delle domande poste dal senatore Vaccari nella sua interrogazione.</seg>
               <seg xml:id="ParlaMint-IT_2014-09-25-LEG17-Sed-319.seg11">C'è stato un ampio e lungo dibattito all'interno del Consiglio Energia, che ha coinvolto diverse Presidenze. Ricordo come, proprio nell'autunno del 2013 - in particolare nel Consiglio del dicembre 2013 - la posizione italiana ha contribuito a impedire l'approvazione di una prima bozza di direttiva dell'allora Presidenza lituana, che prevedeva obiettivi che noi giudicavamo troppo poco ambiziosi in termini di biocarburanti di seconda generazione e di contenimento delle emissioni. In quell'occasione si formò una minoranza di blocco, che sostanzialmente ruotò intorno ad Italia e Danimarca.</seg>
               <seg xml:id="ParlaMint-IT_2014-09-25-LEG17-Sed-319.seg12">Successivamente, durante la Presidenza greca, l'Italia si è fatta promotrice di una ripresa della discussione. La Presidenza greca a giugno 2014, in Consiglio Energia, ha presentato una nuova proposta che, pur non discostandosi dagli obiettivi che l'Italia aveva posto, è stata giudicata, sia dall'Italia che dalla Danimarca, il punto di compromesso più avanzato che al momento era possibile raggiungere in sede di Consiglio. In questo accordo è stata prevista una limitazione del 7 per cento all'utilizzo di biocarburanti cosiddetti di prima generazione, in competizione cioè con i prodotti alimentari. Il limite del 7 per cento è stato individuato per tener conto di investimenti che in diversi Paesi erano già stati fatti in questa filiera di biocarburanti. Si è anche tenuto conto del fatto che l'obiettivo del 10 per cento al 2020, se fosse stata mantenuta la quota del 5 per cento dei biocarburanti di prima generazione, sarebbe stato difficilmente raggiungibile. Il secondo punto, più importante, su iniziativa danese e italiana, ha riguardato l'introduzione di un sotto-obiettivo da raggiungere al 2020 per i biocarburanti cosiddetti avanzati o di seconda generazione, non prodotti cioè in competizione con le produzioni alimentari. Questo sotto-obiettivo, per quanto limitato allo 0,5 per cento, è comunque un segnale di sviluppo di questa nuova filiera di biocarburanti che viene dato.</seg>
               <seg xml:id="ParlaMint-IT_2014-09-25-LEG17-Sed-319.seg13">Adesso si avvia il cosiddetto trilogo (Parlamento, Commissione e Consiglio), all'interno del quale si tratterà di arrivare poi al testo definitivo della direttiva. Dalla mia partecipazione ai Consigli Energia segnalo che mi sembra onestamente difficile spostare ulteriormente l'asticella rispetto al punto al quale siamo arrivati in sede di Consiglio sotto Presidenza greca, ma vedremo naturalmente l'evoluzione del trilogo.</seg>
               <seg xml:id="ParlaMint-IT_2014-09-25-LEG17-Sed-319.seg14">Segnalo anche che il nostro Paese gode del vantaggio, rispetto ad altri, del fatto che alcune imprese hanno già messo a punto tecnologie con biocarburanti avanzati e con basso impatto (ILUC). Anche dal punto di vista industriale, quindi, è molto interessante per il nostro Paese lo sviluppo di questa filiera.</seg>
               <seg xml:id="ParlaMint-IT_2014-09-25-LEG17-Sed-319.seg15">A tal fine, in sede di conversione in legge del decreto-legge 24 giugno 2014, n. 91 (il decreto-legge competitività), sono state introdotte delle disposizioni in materia di obbligo di immissione in consumo di biocarburanti ed in particolare è stato disposto che, con decreto del Ministro dello sviluppo economico, nella fase di aggiornamento delle condizioni, dei criteri e delle modalità di attuazione dell'obbligo di immissione in consumo di biocarburanti, sia stabilita, per gli anni successivi al 2015, la quota minima da raggiungere e la sua ripartizione tra diverse tipologie di carburanti, compresi quelli avanzati.</seg>
               <seg xml:id="ParlaMint-IT_2014-09-25-LEG17-Sed-319.seg16">Stiamo mettendo a punto il decreto proprio in questi giorni e sarà emanato a breve.</seg>
            </u>
            <note type="speaker">VACCARI (PD)</note>
            <u ana="#regular" who="#VaccariStefano" xml:id="ParlaMint-IT_2014-09-25-LEG17-Sed-319.u6">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-09-25-LEG17-Sed-319.seg17">Signor Presidente, ringrazio il Vice Ministro per gli elementi che ci ha fornito, soprattutto per l'impegno che l'Italia ha messo nella discussione e nel confronto svolto a livello europeo. Ritengo anch'io che il punto di compromesso che si è raggiunto all'interno del Consiglio Energia del giugno 2014 sia sicuramente, ad oggi, il più avanzato possibile; confidiamo, poi, nella capacità e nella determinazione del nostro Governo per poter eventualmente lavorare ad ulteriori miglioramenti. Soprattutto confidiamo sul fatto che, a partire dalla capacità che il nostro Paese ha avuto di investire su tecnologie avanzate nell'uso di biocarburanti avanzati, si possa, con le misure che testé il Vice Ministro descriveva, legate all'attuazione del decreto-legge n. 91 del 2014, dare ancora maggiore spazio e stimolo, oltre che sostegno, a questa parte che, indubbiamente, ha, sia dal punto di vista sociale sia dal punto di vista ambientale, oltre che alimentare, un impatto assolutamente ridotto.</seg>
            </u>
         </div>
         <div type="debateSection">
            <head>(3-00467 e 3-00690) - Piano industriale società Electrolux</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u7">
               <seg xml:id="ParlaMint-IT_2014-09-25-LEG17-Sed-319.seg18">Seguono le interrogazioni 3-00467 e 3-00690 sul piano industriale della società Electrolux. Il rappresentante del Governo ha facoltà di rispondere congiuntamente a tali interrogazioni.</seg>
            </u>
            <note type="speaker">DE VINCENTI</note>
            <note type="role">vice ministro dello sviluppo economico</note>
            <u ana="#guest" who="#DeVincentiClaudio" xml:id="ParlaMint-IT_2014-09-25-LEG17-Sed-319.u8">
               <seg xml:id="ParlaMint-IT_2014-09-25-LEG17-Sed-319.seg19">Signor Presidente, anche in questo caso chiedo scusa ai senatori perché le loro interrogazioni risalgono al novembre 2013 e al gennaio 2014.</seg>
               <seg xml:id="ParlaMint-IT_2014-09-25-LEG17-Sed-319.seg20">Le situazioni produttive e occupazionali dell'Electrolux sono state motivo di impegno da parte del Governo, che ha garantito il corretto e proficuo svolgersi della vertenza al tavolo di confronto istituito presso il Ministero dello sviluppo economico. Ricordo che il primo annuncio che la Electrolux diede delle linee di fondo del suo piano industriale risale alla fine dell'ottobre del 2013; da quel momento in poi il Governo ha seguito da vicino la vicenda, si è avuta una modifica del piano industriale già a gennaio 2014 e, infine, un'evoluzione che ora richiamerò, che riteniamo sia stata positiva rispetto al primo piano, che aveva applicazioni che avevamo giudicato insoddisfacenti.</seg>
               <seg xml:id="ParlaMint-IT_2014-09-25-LEG17-Sed-319.seg21">Il rigoroso impegno profuso in tale azione ha permesso di risolvere problematiche complesse e di raggiungere l'accordo su alcuni nodi cruciali, al fine di arrivare a una conclusione positiva della vertenza.</seg>
               <seg xml:id="ParlaMint-IT_2014-09-25-LEG17-Sed-319.seg22">Dopo nove mesi di confronti e trattative, il 15 maggio scorso è stata siglata l'intesa tra il Ministro dello sviluppo economico, il Ministro del lavoro, i Presidenti delle Regioni interessate e i rappresentanti dei sindacati, i segretari nazionali e territoriali di FIOM, FIRN e UILM, e i vertici di Electrolux.</seg>
               <seg xml:id="ParlaMint-IT_2014-09-25-LEG17-Sed-319.seg23">Il Governo e le Regioni si sono impegnate per la decontribuzione dei contratti di solidarietà e il finanziamento agevolato alla ricerca e per il sostegno alla formazione e riqualificazione professionale.</seg>
               <seg xml:id="ParlaMint-IT_2014-09-25-LEG17-Sed-319.seg24">L'azienda, con un'evoluzione che giudichiamo molto positiva del piano industriale, si è impegnata ad un piano di investimenti consistente e a salvaguardare i livelli occupazionali, i sindacati e i lavoratori hanno accettato contratti di solidarietà e flessibilità nell'organizzazione del lavoro. In questa importante vertenza è stato ottenuto - crediamo - un risultato molto innovativo che salvaguarda occupazione e produzione: un segnale importante per un settore di rilievo come quello degli elettrodomestici, che dimostra che in Italia si può continuare a investire e fare impresa. L'accordo prevede, tra l'altro, investimenti per circa 150 milioni di euro destinati per il 60 per cento a innovazioni di prodotto e per il rimanente 40 per cento a interventi anche innovativi sul processo produttivo e per la salvaguardia di tutte le linee di prodotto. Ciò consentirà il mantenimento in attività dei quattro stabilimenti del gruppo Electrolux sul territorio nazionale di Porcia, Susegana, Forlì, Solaro e la garanzia dei posti di lavoro.</seg>
               <seg xml:id="ParlaMint-IT_2014-09-25-LEG17-Sed-319.seg25">L'azione del Governo è stata inoltre rivolta a supportare anche economicamente l'utilizzo dei contratti di solidarietà, come dicevo attraverso la riduzione del peso contributivo a carico delle aziende e, di concerto con le Regioni, a finanziare progetti di innovazione sia di prodotto sia di processo.</seg>
               <seg xml:id="ParlaMint-IT_2014-09-25-LEG17-Sed-319.seg26">Si segnala, inoltre, che è stato costituito presso il MISE un apposito tavolo tecnico cui partecipano tutti gli attori istituzionali, comprese le Regioni interessate e i rappresentanti dell'azienda. Obiettivo del tavolo tecnico è la messa a punto di misure adeguate ai programmi previsti negli accordi, affinché la loro realizzazione possa seguire iter procedurali conformi alle leggi e ai regolamenti in vigore e sia costantemente monitorata. Nel prossimo incontro, fissato per il 2 ottobre (la prossima settimana), continuerà l'esame dei progetti innovativi che, in caso rispondano ai criteri di legge, potranno fruire dei finanziamenti stabiliti. Per quanto riguarda infine gli ammortizzatori sociali che vengono utilizzati, ricordo che presso i siti di Porcia, di Susegana e di Solaro è attivo un contratto di solidarietà e presso il sito di Forlì è attualmente in proroga la CIGS per riorganizzazione aziendale e poi si procederà comunque con contratto di solidarietà o altro strumento idoneo a mantenere la tutela dei livelli occupazionali e a garantire il processo di riorganizzazione produttiva.</seg>
            </u>
            <note type="speaker">SONEGO (PD)</note>
            <u ana="#regular" who="#SonegoLodovico" xml:id="ParlaMint-IT_2014-09-25-LEG17-Sed-319.u9">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-09-25-LEG17-Sed-319.seg27">Signor Presidente, ringrazio il Governo per l'azione svolta in questi mesi intorno a questa vicenda. Devo dare atto del grande impegno del Ministero dello sviluppo economico e del Ministero del lavoro ed anche del fatto che l'impegno dei lavoratori, dei sindacati e delle Regioni è stato utilissimo in un confronto con l'azienda che ha dimostrato, nella fase finale, una disponibilità ed un impegno che all'inizio sembrava voler negare. Molto sinteticamente, all'interno di questo quadro vorrei raccomandare al Governo il massimo impegno per fare in modo che il provvedimento amministrativo, cioè il decreto ministeriale, che serve a far sì che quella parte dell'accordo che riguarda la decontribuzione dei contratti di solidarietà possa andare a buon fine, sia emanato con tempestività, perché quello è un tassello essenziale dell'intesa di maggio. Sono anche dell'opinione che l'accordo di maggio ci abbia consentito di «comprare» tre anni di tempo, cioè di conquistare una condizione negoziale e temporale industriale che inizialmente non era presente e che oggi ci permette invece di lavorare sfruttando a pieno questi tre anni di tempo per un ulteriore radicamento in Italia della multinazionale svedese. La sfida sta tutta, come del resto ha già ricordato il vice ministro Claudio De Vincenti, nel fare in modo che i prodotti di lavaggio, di refrigerazione e di cottura che si fanno in Italia possano raggiungere, per il fatto di essere manufatti in maniera innovativa e di contenere essi stessi alti tassi di innovazione, un grado di competitività, quanto meno europea che, al momento, non sembrano avere. È in questo modo che difenderemo la manifattura italiana e i posti di lavoro. Da ultimo desidero dire che a me pare molto importante, e quindi da salutare positivamente, il fatto che la multinazionale svedese abbia deciso, un po' a sorpresa, di acquistare il ramo elettrodomestici del grande gruppo multinazionale statunitense General Electric. Si tratta di una scelta industriale che un anno fa non era ipotizzabile nell'ambito degli scenari strategici della casa di Stoccolma che, ricordiamo, nell'ultimo decennio si è rivolta più al versante del profilo finanziario piuttosto che a quello industriale e manifatturiero. Quella scelta, per molti aspetti, rovescia un'impostazione strategica e per questo ritengo vada salutata positivamente. Si tratta infatti di una scelta molto forte sul terreno industriale. Credo che anche in virtù di questa considerazione oggi dobbiamo fare in modo che questi tre anni in Europa e, per quanto ci riguarda più specificatamente, in Italia vengano sfruttati al fine di un ulteriore radicamento italiano della multinazionale. Affermo in termini un po' operistici, ma non per questo meno seri, che si tratta di tre anni da usare fino in fondo, per cui l'appello che rivolgo in primo luogo a me stesso, ai sindacati, alle Regioni, ma anche al Governo e al Parlamento, è che in questi tre anni nessun dorma.</seg>
            </u>
            <note type="speaker">PUPPATO (PD)</note>
            <u ana="#regular" who="#PuppatoLaura" xml:id="ParlaMint-IT_2014-09-25-LEG17-Sed-319.u10">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-09-25-LEG17-Sed-319.seg28">Signor Presidente, ringrazio il Vice Ministro per aver fornito una risposta, seppur tardivamente, essendo trascorsi parecchi mesi dalle richieste avanzate, che tra l'altro neppure denotavano un problema puntuale, com'è accaduto tante volte in un periodo in cui abbiamo visto la crisi imperversare in questo Paese tagliando pesantemente occupazioni e imprese. L'emergenza lavoro è stata purtroppo una nostra consuetudine nel corso degli ultimi anni. Come lei avrà certamente compreso e come ha certamente compreso il Governo, da qui nasce l'appello contenuto nella mia interrogazione, sottoscritta da oltre 30 colleghi; la stessa interrogazione del collega Sonego ha visto un notevole contributo da parte dell'intera Aula. In realtà il caso Electrolux era molto di più di una vicenda puntuale, trattandosi di un caso di scuola, direi emblematico, in cui era evidente la necessità che venisse sollecitato, come avvenuto attraverso questa interrogazione, un intervento del Governo insieme alle Regioni, ai corpi intermedi dei sindacati e certamente insieme all'azienda, per richiamare fortemente quest'ultima in ordine al suo ritardo in materia di innovazione e quindi in merito alla possibilità di investire in maniera coerente rispetto ai tempi all'interno dei quattro stabilimenti che, desidero ricordare, hanno circa il 10 per cento complessivo di tutti i lavoratori Electrolux del mondo; siamo intorno ai 5.700 dipendenti suddivisi in quattro località in Italia dove vengono realizzate lavatrici, frigoriferi, lavastoviglie e forni. Ciò che è avvenuto, con il Governo che ha preso il toro per le corna, individuando i percorsi di ciascun attore e invitando tutti a fare la propria parte, come era assolutamente doveroso e opportuno, ha certamente prodotto un grande risultato: portare all'attenzione di tutti i lavoratori dell'azienda una forte volontà di accompagnamento dell'azienda stessa da parte del Governo per il suo valore strategico, oltre che per la numerosità degli addetti. Nel contempo, come ha dichiarato lei poc'anzi, signor Vice Ministro, si è sottolineata la necessità di monitorare le situazioni nel corso dei tre anni in relazione agli accordi raggiunti, andando a verificare se gli investimenti sono stati fatti e come funziona la decontribuzione, il credito d'imposta, le contribuzioni a suo tempo messe in campo dalle stesse Regioni. Insomma, che ciascuno degli attori faccia la propria parte. Il cosiddetto malato, l'Electrolux, in quel momento aveva messo in campo - ahinoi - drastiche riduzioni non solo di addetti, ma anche - purtroppo - degli stipendi che normalmente vengono erogati dalle aziende italiane. Quindi, da una situazione allarmante ed allarmistica che stavamo vivendo alla fine del 2013 e all'inizio del 2014, l'evoluzione è stata, in questo caso, estremamente positiva. La seguiamo e continuiamo a seguirla. Credo che l'incontro che avrete il 2 ottobre sarà un ulteriore tassello di questo investimento intellettivo e di volontà politica rispetto al mondo del lavoro e rispetto alle imprese capaci di credere in questo Paese e di fare innovazione. Per cui, a distanza di tempo, quantomeno possiamo dichiarare che l'allarme è cancellato, quantomeno superato, e certamente manteniamo un attento controllo su tutta la situazione.</seg>
            </u>
         </div>
         <div type="debateSection">
            <head>(3-00729) - Assunzione personale Forze dell'ordine in occasione evento Expo 2015</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u11">
               <seg xml:id="ParlaMint-IT_2014-09-25-LEG17-Sed-319.seg29">Segue l'interrogazione 3-00729 , sull'assunzione di personale delle Forze dell'ordine in occasione dell'evento Expo 2015. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">BUBBICO</note>
            <note type="role">vice ministro dell'interno</note>
            <u ana="#regular" who="#BubbicoFilippo" xml:id="ParlaMint-IT_2014-09-25-LEG17-Sed-319.u12">
               <seg xml:id="ParlaMint-IT_2014-09-25-LEG17-Sed-319.seg30">Signor Presidente, onorevoli senatori, con l'interrogazione all'ordine del giorno la senatrice Bencini, unitamente ad altri colleghi senatori, chiede al Governo quali iniziative intenda assumere per procedere all'immediata assunzione di coloro che sono risultati idonei al concorso pubblico a 964 posti di allievo agente della Polizia di Stato, bandito nel marzo 2013, oltre che dei vincitori del concorso medesimo ricompresi nella seconda aliquota.</seg>
               <seg xml:id="ParlaMint-IT_2014-09-25-LEG17-Sed-319.seg31">Il tema evidenziato è stato oggetto di attenta valutazione da parte dell'amministrazione del Ministero dell'interno, a cui erano ben note le aspirazioni degli idonei.</seg>
               <seg xml:id="ParlaMint-IT_2014-09-25-LEG17-Sed-319.seg32">Prima del recente intervento del Parlamento, non era stato possibile venire incontro alle aspettative degli interessati, per i limiti posti dal codice dell'ordinamento militare. In base a tali disposizioni, infatti, i posti da mettere a concorso per il reclutamento del personale nelle carriere iniziali delle Forze di polizia sono determinati attraverso un meccanismo assunzionale del tutto peculiare, modellato sulle specifiche esigenze della Difesa e correlato alla necessità di garantire, con cadenza periodica predeterminata, un sufficiente numero di volontari.</seg>
               <seg xml:id="ParlaMint-IT_2014-09-25-LEG17-Sed-319.seg33">Tra le altre criticità vi era quella di salvaguardare i diritti dei vincitori appartenenti alla cosiddetta seconda aliquota e in ferma quadriennale, per i quali sussisteva l'obiettivo pericolo di uno scavalcamento da parte degli idonei, con elevati rischi di contenzioso.</seg>
               <seg xml:id="ParlaMint-IT_2014-09-25-LEG17-Sed-319.seg34">Era stato anche rilevato come l'assunzione degli idonei dei concorsi già espletati avrebbe comportato l'incorporamento di personale con una maggiore anzianità anagrafica, con ulteriori ripercussioni negative sul problema dell'innalzamento dell'età media del personale delle Forze di polizia.</seg>
               <seg xml:id="ParlaMint-IT_2014-09-25-LEG17-Sed-319.seg35">In presenza di tali vincoli, ritengo che, in sede di conversione del decreto-legge 24 giugno 2014, n. 90, il Parlamento, con la concorde valutazione del Governo, abbia individuato una soddisfacente soluzione al problema, realizzando un equilibrato bilanciamento dei vari interessi in gioco. In primo luogo, perché l'autorizzazione allo scorrimento delle graduatorie in favore degli idonei, ivi contenuta, riguarda i soli concorsi di accesso alle Forze di polizia indetti nel 2013 e, quindi, per quanto concerne la Polizia di Stato, esclusivamente il concorso a 964 posti, con un impatto contenuto sul sistema di reclutamento. Inoltre, il ricorso allo scorrimento trova la sua motivazione nelle maggiori esigenze connesse alla sicurezza di Expo 2015, rendendo evidente il suo carattere di misura del tutto straordinaria.</seg>
               <seg xml:id="ParlaMint-IT_2014-09-25-LEG17-Sed-319.seg36">In attuazione del predetto decreto-legge, tutti i 502 idonei del concorso a 964 posti sono stati già dichiarati vincitori con decreto del Capo della Polizia dello scorso 25 agosto.</seg>
               <seg xml:id="ParlaMint-IT_2014-09-25-LEG17-Sed-319.seg37">Sono stati convocati per la frequenza del relativo corso di formazione che è iniziato lo scorso 16 settembre presso le scuole allievi agenti di Alessandria e Brescia. Nei prossimi mesi, inoltre, sarà inviato alla ferma quadriennale nelle Forze armate, come previsto dalla normativa vigente, il contingente di 160 unità, cioè le cosiddette seconde aliquote del predetto corso.</seg>
            </u>
            <note type="speaker">BENCINI (Misto-ILC)</note>
            <u ana="#regular" who="#BenciniAlessandra" xml:id="ParlaMint-IT_2014-09-25-LEG17-Sed-319.u13">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-09-25-LEG17-Sed-319.seg38">Signor Presidente, signor Vice Ministro, i numeri mi hanno abbastanza confuso, ma mi sembra si sia data risposta ai poliziotti che chiedevano di far scorrere la graduatoria. Quindi, tutti gli idonei verranno assunti. Una parte di loro mi sembra di aver capito che sono stati già chiamati e stanno frequentando un corso di formazione per poi prendere servizio, mentre i restanti verranno assorbiti nel tempo. L'interrogazione è stata sollecitata proprio dal sindacato della Polizia che chiedeva che si procedesse allo scorrimento della graduatoria. Se il Governo ha accolto quanto è stato chiesto non posso che ritenermi soddisfatta, e soprattutto si riterranno soddisfatte le persone che erano in attesa di avere una collocazione e un lavoro, che oggi è oro colato.</seg>
            </u>
         </div>
         <div type="debateSection">
            <head>(3-00978) - Denuncia di una compravendita di voti nel Comune di Capena (Roma)</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u14">
               <seg xml:id="ParlaMint-IT_2014-09-25-LEG17-Sed-319.seg39">Segue l'interrogazione 3-00978 sulla denuncia di una compravendita di voti nel Comune di Capena (Roma). Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">BUBBICO</note>
            <note type="role">vice ministro dell'interno</note>
            <u ana="#regular" who="#BubbicoFilippo" xml:id="ParlaMint-IT_2014-09-25-LEG17-Sed-319.u15">
               <seg xml:id="ParlaMint-IT_2014-09-25-LEG17-Sed-319.seg40">Con l'interrogazione all'ordine del giorno il senatore Fasano richiama all'attenzione del Governo una denuncia presentata dal segretario del movimento politico «il Maestrale» in relazione a una presunta compravendita di voti verificatasi nel Comune di Capena, in provincia di Roma, in occasione delle scorse elezioni amministrative.</seg>
               <seg xml:id="ParlaMint-IT_2014-09-25-LEG17-Sed-319.seg41">Informo, sulla base degli elementi istruttori acquisiti presso il predetto Comune, che il responsabile dell'ufficio elettorale del medesimo ente locale è venuto a conoscenza della denuncia in modo informale e limitatamente ad alcune irregolarità delle domande di iscrizione nelle liste elettorali aggiunte dei cittadini dell'Unione europea, per l'elezione del sindaco e del Consiglio comunale.</seg>
               <seg xml:id="ParlaMint-IT_2014-09-25-LEG17-Sed-319.seg42">Lo stesso funzionario, in vista dello svolgimento delle operazioni elettorali, ha sensibilizzato i presidenti di seggio, sia quelli intervenuti ad una riunione formativa appositamente convocata, sia individualmente quelli che non avevano potuto parteciparvi, richiamando la massima attenzione sulla necessità di far rispettare il divieto di introdurre nella cabina elettorale telefoni cellulari o altre apparecchiature in grado di fotografare o registrare immagini, in linea con le specifiche direttive impartite dal Ministero dell'interno.</seg>
               <seg xml:id="ParlaMint-IT_2014-09-25-LEG17-Sed-319.seg43">Al riguardo, giova ricordare che il Ministero dell'interno, in occasione delle elezioni, predispone specifiche pubblicazioni recanti le istruzioni delle operazioni degli uffici elettorali di sezione ed emana apposite circolari, volte ad assicurare che le consultazioni elettorali siano svolte nell'assoluta garanzia dell'inviolabilità e della segretezza del voto.</seg>
               <seg xml:id="ParlaMint-IT_2014-09-25-LEG17-Sed-319.seg44">In relazione alla vicenda oggetto dell'odierna interrogazione, la locale stazione dei Carabinieri ha comunicato che è stato instaurato un procedimento penale presso la procura della Repubblica del tribunale di Tivoli.</seg>
               <seg xml:id="ParlaMint-IT_2014-09-25-LEG17-Sed-319.seg45">Le indagini sono tuttora in corso e coperte da segreto istruttorio.</seg>
            </u>
            <note type="speaker">FASANO (FI-PdL XVII)</note>
            <u ana="#regular" who="#FasanoEnzo" xml:id="ParlaMint-IT_2014-09-25-LEG17-Sed-319.u16">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-09-25-LEG17-Sed-319.seg46">Credo di potermi dichiarare soddisfatto. Ho formulato questa interrogazione sulla base della lettura di una circostanziata denuncia ai Carabinieri. I fatti rappresentati dal Vice Ministro, che ringrazio, sono meno gravi di quelli richiamati nella denuncia. Non posso che essere soddisfatto di questa circostanza "meno aggravante", perché il fatto in sé - questo non sfugge al Vice Ministro - è gravissimo. Noi siamo uomini del Mezzogiorno, e questi fenomeni di compravendita di voti sono assolutamente da censurare. Comunque, prendo atto anche della circostanza finale di cui ha parlato il Vice Ministro, e cioè che è in corso un'indagine penale. Attendiamo pertanto gli sviluppi per una valutazione finale.</seg>
            </u>
         </div>
         <div type="debateSection">
            <head>(3-01169) - Incidenti tra due tifoserie aeroporto di Palermo</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u17">
               <seg xml:id="ParlaMint-IT_2014-09-25-LEG17-Sed-319.seg47">Segue l'interrogazione 3-01169 sugli incidenti tra due tifoserie presso l'aeroporto di Palermo. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">BUBBICO</note>
            <note type="role">vice ministro dell'interno</note>
            <u ana="#regular" who="#BubbicoFilippo" xml:id="ParlaMint-IT_2014-09-25-LEG17-Sed-319.u18">
               <seg xml:id="ParlaMint-IT_2014-09-25-LEG17-Sed-319.seg48">Signor Presidente, con l'interrogazione all'ordine del giorno il senatore Vaccari richiama l'attenzione del Governo sugli scontri tra le tifoserie delle squadre di calcio del Modena e del Padova, avvenuti lo scorso 25 gennaio all'aeroporto «Falcone-Borsellino» di Palermo.</seg>
               <seg xml:id="ParlaMint-IT_2014-09-25-LEG17-Sed-319.seg49">Voglio subito precisare che, dalle notizie acquisite presso le autorità locali di pubblica sicurezza e lo stesso dipartimento della pubblica sicurezza, emerge chiaramente come la concomitante presenza delle due tifoserie rivali presso lo scalo aeroportuale di Palermo sia stata determinata esclusivamente da fattori di casualità, legati al fortuito ritardo nell'arrivo dei tifosi modenesi rispetto all'orario programmato.</seg>
               <seg xml:id="ParlaMint-IT_2014-09-25-LEG17-Sed-319.seg50">Per capire l'esatta dinamica degli avvenimenti è necessaria una breve ricostruzione dei fatti. Il 24 gennaio scorso, alle ore 20,30, si è svolto, presso lo stadio provinciale di Trapani «Santa Erice», l'incontro di calcio Trapani-Padova, valevole per il campionato di serie B 2013/2014.</seg>
               <seg xml:id="ParlaMint-IT_2014-09-25-LEG17-Sed-319.seg51">In relazione a tale partita era stato segnalato che circa 30 tifosi fidelizzati, appartenenti ai gruppi organizzati del Padova, sarebbero arrivati all'aeroporto di Palermo nel pomeriggio del 24 gennaio. Essi sarebbero ripartiti dal medesimo scalo il giorno successivo, dopo aver assistito all'incontro e aver pernottato nel capoluogo siciliano quali ospiti della tifoseria palermitana con la quale esiste da anni un consolidato gemellaggio.</seg>
               <seg xml:id="ParlaMint-IT_2014-09-25-LEG17-Sed-319.seg52">Tale programma e l'elenco degli ultras padovani sottoposti a provvedimento di DASPO erano stati comunicati, nei giorni precedenti alla partita, alla DIGOS di Trapani e Palermo e agli uffici Polaria di Venezia, Palermo e Trapani. Le informazioni relative alla carenza di rivalità note con la tifoseria trapanese, nonché quelle sul gemellaggio esistente tra le tifoserie padovana e palermitana, avevano condotto a modulare i servizi a tutela dell'ordine pubblico proporzionalmente all'assenza di particolari livelli di rischio. In concreto, la locale questura ha attuato un apposito dispositivo di vigilanza, ordine e sicurezza pubblica mediante l'impiego di forze territoriali nonché di una squadra di rinforzo del reparto mobile di Palermo e di 10 operatori del reparto mobile di Milano già presenti sul territorio. Personale dell'ufficio DIGOS è stato, inoltre, inviato presso l'aeroporto di Palermo per il servizio di monitoraggio e staffetta dei 30 ultras padovani. Per quanto concerne, invece, l'incontro di calcio Palermo-Modena, tenutosi presso lo stadio palermitano «Renzo Barbera» il successivo 25 gennaio, preciso che la relativa «scheda osservatorio», redatta in base alle direttive ministeriali dell'Osservatorio nazionale sulle manifestazioni sportive, aveva indicato un basso livello di rischio, nessun precedente episodio di intemperanza tra le tifoserie e l'utilizzo del mezzo aereo per 65 tifosi in trasferta. In particolare, il 23 gennaio, la questura di Modena aveva segnalato a quella di Palermo l'arrivo all'aeroporto del capoluogo siciliano, nella prima mattinata del 25 gennaio, di circa 60 sostenitori modenesi, che sarebbero ripartiti lo stesso giorno, con il volo delle ore 21,45. Alcuni dei predetti tifosi avrebbero noleggiato delle vetture per raggiungere autonomamente l'impianto sportivo di Palermo, mentre altri si sarebbero avvalsi di due mezzi di trasporto messi a disposizione dalla locale Azienda municipalizzata autotrasporti (AMAT). In assenza di particolari livelli di rischio, la Questura di Palermo ha approntato un servizio di assistenza alla viabilità ai suddetti mezzi dell'AMAT, lungo il percorso dall'aeroporto allo stadio, mediante 1'impiego di due autopattuglie e di un equipaggio della locale DIGOS. A causa delle avverse condizioni meteorologiche, il volo sul quale viaggiavano i tifosi modenesi è stato dirottato presso l'aeroporto Birgi di Trapani, da dove la compagnia aerea Ryanair ha disposto il trasferimento della tifoseria ospite all'aeroporto di Palermo, tramite un vettore privato. All'arrivo della tifoseria proveniente da Trapani, la DIGOS di Modena ha informato l'omologo ufficio di Palermo di aver appreso che un gruppo di ultras modenesi, appena giunto all'aeroporto Falcone-Borsellino, aveva l'intenzione di avviare uno scontro fisico con i supporter padovani, rimasti a Palermo - come già detto - dopo l'incontro Trapani-Padova, e in partenza per Treviso. Mentre tale notizia veniva tempestivamente veicolata agli operatori di polizia presenti sul posto, nell'area esterna dell'aeroporto, all'altezza del settore arrivi, in effetti si è verificata una repentina rissa tra la frangia del gruppo ultras Curva Sud Modena e i tifosi del Padova calcio, tenuta sotto controllo dal tempestivo intervento del personale di polizia. Al fine di rinforzare il dispositivo di polizia, è stata altresì inviata sul posto una squadra dell'XI Reparto mobile di Palermo, il cui supporto ha consentito, tra l'altro, l'identificazione di sei soggetti (rispettivamente tre tifosi modenesi e tre padovani), riconosciuti quali concorrenti alla rissa e responsabili di violenza e resistenza nei confronti del personale di polizia. Nel medesimo contesto, grazie all'ausilio delle telecamere di vigilanza a circuito chiuso dell'aeroporto Falcone Borsellino - che hanno consentito di appurare la partecipazione agli episodi di altri 25 tifosi del Modena calcio - si è proceduto all'arresto per il reato di rissa aggravata in concorso e di lesioni e resistenza aggravate a pubblico ufficiale di ulteriori 16 soggetti, nonché alla denuncia in stato di libertà, per il reato di rissa aggravata in concorso, dei restanti nove. Dopo le formalità di rito, le persone arrestate, su disposizione dell'autorità giudiziaria, sono state accompagnate presso le camere di sicurezza della Questura di Palermo, in attesa dell'udienza di convalida prevista per il 27 gennaio. In tale sede, nel convalidare i provvedimenti di arresto, l'autorità giudiziaria ha stabilito l'applicazione della misura cautelare degli arresti domiciliari nei confronti dei primi sei tifosi fermati, poiché immediatamente riconosciuti come concorrenti nella rissa, e del divieto di accesso allo stadio per tre anni con obbligo di presentazione nei confronti degli altri 16 ultras arrestati. Il 3 febbraio si è svolto il processo con rito abbreviato a carico dei 22 tifosi arrestati, conclusosi con la condanna a un anno e sei mesi di reclusione per cinque persone e a un anno e quattro mesi per i restanti soggetti. Inoltre, a seguito di specifici riscontri investigativi operati congiuntamente dalle questure di Palermo, Treviso e Padova, sono stati deferiti all'autorità giudiziaria, per il reato di rissa aggravata in concorso, anche 16 tifosi patavini che, dopo l'iniziale identificazione, erano ripartiti senza che fosse stato possibile verificarne il coinvolgimento negli scontri. Tutti i tifosi, esponenti dei gruppi ultras modenese e padovano, sono stati altresì destinatari di provvedimenti di DASPO. Nel corso della rissa entrambe le tifoserie hanno fatto uso di cinghie, spranghe e bastoni, verosimilmente recuperati in un'area di cantiere, debitamente sequestrati dalle Forze dell'ordine.</seg>
            </u>
            <note type="speaker">VACCARI (PD)</note>
            <u ana="#regular" who="#VaccariStefano" xml:id="ParlaMint-IT_2014-09-25-LEG17-Sed-319.u19">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-09-25-LEG17-Sed-319.seg53">Signor Presidente, ringrazio il vice ministro Bubbico per la ricostruzione dettagliata della vicenda, che risale a gennaio di quest'anno e che, una prima lettura dei fatti riportati, aveva sicuramente destato qualche perplessità. Mi dichiaro soddisfatto per la dettagliata e puntuale descrizione che il Vice Ministro ha rappresentato. Come scritto nell'interrogazione, continuo però a pensare che da parte delle Forze dell'ordine ci sia stata una sottovalutazione dei fattori di rischio che l'incontro delle due tifoserie, padovana e modenese, avrebbe comportato; se non altro perché queste due tifoserie erano già venute in contatto in anni precedenti e in altri campionati, rappresentando questa rivalità in modo piuttosto palese. Credo che con poco, così come succede per altre rivalità tra tifoserie avverse, si sarebbe potuto evitare anche l'incidente all'aeroporto di Palermo. Ribadisco anche che il trattamento che i tifosi fermati hanno subito all'interno della Camera sicurezza, avrebbe potuto seguire anche un iter più rispettoso dei diritti dei tifosi che non hanno avuto possibilità alcuna di contattare i propri familiari, ma soltanto l'avvocato che poi li ha difesi. Credo, tuttavia, che da questo episodio emerga come sia sicuramente importante da parte delle Forze dell'ordine, dagli elementi che possono raccogliere a livello di ogni città, una maggiore relazione ed una maggiore integrazione delle informazioni di cui dispongono al fine di evitare che questi incidenti capitino, ma anche per evitare che ci sia una sottovalutazione dei fattori di rischio che questi eventi sportivi portano con sé. Da una prima lettura era inoltre emersa una sproporzione nelle misure conseguenti agli atti verificati verso i tifosi modenesi. Il Vice Ministro ha rappresentato come da indagini seguenti è stato possibile ricondurre a responsabilità, che erano piuttosto palesi fin da subito, anche della tifoseria padovana, e credo che ciò sia da ascrivere al merito delle Forze dell'ordine che hanno agito in tal senso.</seg>
            </u>
         </div>
         <div type="debateSection">
            <head>(3-01039) - Normativa europea classificazione carcasse suine</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u20">
               <seg xml:id="ParlaMint-IT_2014-09-25-LEG17-Sed-319.seg54">Segue l'interrogazione 3-01039 sulla normativa europea in materia di classificazione delle carcasse suine. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">OLIVERO</note>
            <note type="role">vice ministro delle politiche agricole alimentari e forestali</note>
            <u ana="#regular" who="#OliveroAndrea" xml:id="ParlaMint-IT_2014-09-25-LEG17-Sed-319.u21">
               <seg xml:id="ParlaMint-IT_2014-09-25-LEG17-Sed-319.seg55">Signor Presidente, onorevoli senatori, l'interrogazione cui mi accingo a rispondere riguarda i nuovi metodi di misurazione del tenore di carne magra nelle carcasse suine.</seg>
               <seg xml:id="ParlaMint-IT_2014-09-25-LEG17-Sed-319.seg56">Al riguardo tengo innanzitutto a precisare che, per la classificazione e rilevazione dei prezzi di mercato delle carcasse suine, il decreto ministeriale 12 ottobre 2012 è da ritenersi tuttora vigente, in quanto l'unica innovazione introdotta dalla nuova OCM, di cui al regolamento n. 1308 del 2013, concerne l'introduzione della classe di qualità S, divenuta obbligatoria, a differenza di quanto previsto dalla normativa precedente, che lasciava allo Stato membro la facoltà di utilizzarla.</seg>
               <seg xml:id="ParlaMint-IT_2014-09-25-LEG17-Sed-319.seg57">In ogni caso, si tratta di una variazione che non tocca la nostra realtà produttiva, rappresentata da una suinicoltura di tipo pesante, dovendo la predetta classe S essere utilizzata, ai fini della rilevazione dei prezzi di mercato, esclusivamente per le carcasse leggere. Difatti, con la modifica del regolamento n. 1249 del 2008, intervenuta con il regolamento n. 148 del 2014, gli Stati membri sono obbligati ad effettuare le comunicazioni delle quotazioni di mercato della classe di carnosità R per i suini pesanti e delle classi di carnosità E ed S per i suini leggeri. Pertanto, il predetto decreto ministeriale risulta in linea con le pertinenti disposizioni europee, in quanto, per i suini leggeri, è già previsto l'obbligo di classificazione e rilevazione delle quotazioni di mercato.</seg>
               <seg xml:id="ParlaMint-IT_2014-09-25-LEG17-Sed-319.seg58">Le ulteriori innovazioni, che interessano in particolare il settore bovino, sono state recepite e diffuse con la circolare ministeriale n. 175 del 9 gennaio 2014. Mi preme inoltre evidenziare che l'aggiornamento delle equazioni di stima del tenore di carne magra delle carcasse suine è risultato inevitabile, in quanto disponevamo di equazioni obsolete, derivanti da una sperimentazione di 15 anni fa, condotta peraltro su una popolazione suina con caratteristiche genetiche diverse da quelle attuali. Si tratta comunque di un aggiornamento richiesto dalla filiera di settore - con l'intesa di filiera sottoscritta a Mantova, nel luglio 2013, anche dagli assessori delle principali Regioni produttive - e reso operativo dall'Esecutivo europeo con l'emanazione della decisione di esecuzione n. 38 del 2014, che ha autorizzato l'Italia ad applicare le nuove equazioni di stima per la classificazione delle carcasse suine.</seg>
               <seg xml:id="ParlaMint-IT_2014-09-25-LEG17-Sed-319.seg59">Vorrei inoltre far presente che, per fugare i dubbi rappresentati da taluni operatori sulla correttezza delle equazioni in parola - la cui applicazione comporta uno scostamento di circa il 20 per cento delle carcasse dalla classe di qualità U (conferibile per le DOP) alla classe di qualità E (non accettata ai sensi dei disciplinari di produzione) - in occasione di un apposito incontro abbiamo già fornito ampia dimostrazione dei criteri utilizzati nel corso della ricerca condotta, in linea con le disposizioni prescritte dall'articolo 23 del regolamento n. 1249 del 2008.</seg>
               <seg xml:id="ParlaMint-IT_2014-09-25-LEG17-Sed-319.seg60">In tale contesto, si è pervenuti alla conclusione unanime che le equazioni di stima, di cui alla decisione di esecuzione indicata, sono corrette, motivo per cui non possono essere consentite deroghe all'applicazione della normativa europea e nazionale. Tuttavia, tenuto conto delle difficoltà rappresentate, assicuro la disponibilità ad esaminare appropriate soluzioni per dirimere la problematica evidenziata. Non a caso, consapevole della delicatezza della questione sollevata, ricordo che è già stato convocato, e si è svolto su iniziativa del ministro Martina, lo specifico tavolo di filiera zootecnico per la filiera suinicola (lo scorso 3 luglio), e che parimenti sono in corso singoli tavoli regionali - di cui già due attivati, uno in Lombardia e un altro in Piemonte - coordinati dal sottoscritto con i rispettivi assessorati regionali.</seg>
               <seg xml:id="ParlaMint-IT_2014-09-25-LEG17-Sed-319.seg61">È in corso di approvazione proprio in questi giorni, inoltre, un progetto di implementazione (gestione dei dati quantitativi delle carcasse a supporto della filiera del suino pesante) di un'attività di monitoraggio costante che il Ministero in questi anni ha svolto e che ha avuto come obiettivo l'introduzione di un sistema di classificazione il più possibile oggettivo e terzo delle carcasse di suino, che garantisca le parti nella formazione del prezzo finale.</seg>
               <seg xml:id="ParlaMint-IT_2014-09-25-LEG17-Sed-319.seg62">Sottolineo, in particolare, che le decisioni del tavolo di filiera del 3 luglio scorso sono state la valorizzazione dell'identità nazionale della carne suina fresca, la possibilità data alle Regioni di utilizzo di fondi del PSR per il sostegno al comparto in grave situazione di crisi, come rilevava l'interrogante, e l'attuazione del protocollo d'intesa, siglato nel 2013 a Mantova, già richiamato, e il supporto finanziario del MIPAAF per le procedure attuative inerenti il sistema di classificazione delle carcasse suine.</seg>
               <seg xml:id="ParlaMint-IT_2014-09-25-LEG17-Sed-319.seg63">Per ultimo, faccio presente che nei succitati tavoli regionali sono state coinvolte le finanziarie regionali di Lombardia e Piemonte, oltre ad ISMEA, quest'ultima sia per i profili attinenti alla specifica filiera suinicola sia per quelli relativi a tutto il comparto allevamento.</seg>
            </u>
            <note type="speaker">GAETTI (M5S)</note>
            <u ana="#regular" who="#GaettiLuigi" xml:id="ParlaMint-IT_2014-09-25-LEG17-Sed-319.u22">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-09-25-LEG17-Sed-319.seg64">Signor Presidente, ringrazio il Vice Ministro, al quale dico subito che sono soddisfatto della sua risposta, per tutta una serie di ragioni. Una, me lo consenta, deriva dal fatto che la mia interrogazione è dello scorso 12 giugno scorso, quindi sono stato tra i primi a sollevare il problema, tanto è vero che poi le stesse associazioni di categoria nei mesi successivi - e le date lo dimostrano - hanno evidenziato questa che sarebbe diventata una criticità. Apprezzo molto il lavoro che avete svolto, al punto che anche il CRA e gli altri enti di ricerca che hanno permesso questo nuovo sistema di rilevazione hanno evidenziato per l'appunto che si potevano fare meglio queste equazioni. Una problematica che avrebbe potuto interessare dal 15 al 25 per cento delle nostre carcasse invece si è ridotta a ben poco, ma soprattutto ha permesso agli operatori di modulare le nuove diete e la nuova situazione genetica, per cui il problema ci sarà nei prossimi mesi, perché ci vorrà circa un anno affinché sia completamente superato. Da ultimo, voglio ringraziare il Ministero perché è molto attento sul comparto suinicolo che, come abbiamo detto tutti, è in difficoltà. Le voglio anticipare che ho in cantiere altre interrogazioni per mantenere vivo questo buon rapporto. Anzi, più che interrogazioni, vorrei chiamarle sollecitazioni, proprio perché il rapporto deve essere nel senso di evidenziare i problemi e cercare di risolverli, come in questo caso, quindi prima ancora che si rendano manifesti, affinché il nostro comparto suinicolo diventi ancor più un'eccellenza italiana nel mondo.</seg>
            </u>
         </div>
         <div type="debateSection">
            <head>(2-00157, con procedimento abbreviato ex articolo 156-bis Regolamento) - Vigilanza in materia di salute e sicurezza sul lavoro</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u23">
               <seg xml:id="ParlaMint-IT_2014-09-25-LEG17-Sed-319.seg65">Segue l'interpellanza 2-00157 , con procedimento abbreviato, ai sensi dell'articolo 156- bis del Regolamento, sulla vigilanza in materia di salute e sicurezza sul lavoro. Ha facoltà di parlare la senatrice Bencini per illustrare tale interpellanza.</seg>
            </u>
            <note type="speaker">BENCINI (Misto-ILC)</note>
            <u ana="#regular" who="#BenciniAlessandra" xml:id="ParlaMint-IT_2014-09-25-LEG17-Sed-319.u24">
               <seg xml:id="ParlaMint-IT_2014-09-25-LEG17-Sed-319.seg66">Signor Presidente, rinuncio all'illustrazione dell'interpellanza.</seg>
               <seg xml:id="ParlaMint-IT_2014-09-25-LEG17-Sed-319.seg67">PRESIDENTE. Il rappresentante del Governo ha facoltà di rispondere a tale interpellanza.</seg>
            </u>
            <note type="speaker">CASSANO</note>
            <note type="role">sottosegretario di Stato per il lavoro e le politiche sociali</note>
            <u ana="#regular" who="#CassanoMassimo" xml:id="ParlaMint-IT_2014-09-25-LEG17-Sed-319.u25">
               <seg xml:id="ParlaMint-IT_2014-09-25-LEG17-Sed-319.seg68">Signor Presidente, gli interpellanti con il presente atto parlamentare richiamano l'attenzione del Governo sull'attività di vigilanza in materia di tutela della salute e sicurezza sul lavoro svolta dal Ministero che rappresento.</seg>
               <seg xml:id="ParlaMint-IT_2014-09-25-LEG17-Sed-319.seg69">Al riguardo, è opportuno ricordare in via preliminare che, ai sensi dell' articolo 13 del decreto legislativo n. 81 del 2008, la vigilanza sull'applicazione della legislazione in materia di tutela della salute e sicurezza sul lavoro è svolta ordinariamente dalla Azienda sanitaria locale territorialmente competente e soltanto in alcune attività espressamente individuate dal legislatore, tra cui principalmente quella nel settore dell'edilizia, cui si affiancano i lavori mediante cassoni in aria compressa e i lavori subacquei. Tale vigilanza può essere esercitata anche dalle competenti direzioni territoriali del Ministero del lavoro e delle politiche sociali.</seg>
               <seg xml:id="ParlaMint-IT_2014-09-25-LEG17-Sed-319.seg70">Preciso, inoltre, che l'amministrazione che rappresento non è in grado di fornire dati esatti sull'attività di vigilanza posta in essere dalle ASL in quanto organi delle Regioni. Voglio ricordare che la programmazione dell'attività di vigilanza in materia di salute e sicurezza sul lavoro è affidata, ai sensi dell'articolo 7 del decreto legislativo n. 81 del 2008 e del decreto del Presidente del Consiglio dei ministri del 21 dicembre 2007, ai comitati regionali di coordinamento la cui attività tiene conto delle indicazioni strategiche del comitato per l'indirizzo e la valutazione delle politiche attive e per il coordinamento nazionale delle attività di vigilanza in materia di salute e sicurezza sul lavoro, di cui all'articolo 5 del medesimo decreto legislativo n. 81 del 2008.</seg>
               <seg xml:id="ParlaMint-IT_2014-09-25-LEG17-Sed-319.seg71">Sulla base della suddetta programmazione, al fine di realizzare un'azione mirata ed efficace dell'attività ispettiva, ogni anno viene predisposta dal Ministero che rappresento un documento di pianificazione delle attività di vigilanza tecnica che fissa gli obiettivi numerici degli accertamenti da effettuare.</seg>
               <seg xml:id="ParlaMint-IT_2014-09-25-LEG17-Sed-319.seg72">Tanto premesso, passo a rispondere ai quesiti formulati nel presente atto parlamentare. In particolare, con riferimento al primo quesito, voglio precisare che - a decorrere dal 2012 - gli uffici territoriali di questo Ministero hanno raggiunto gli obiettivi prefissati nel documento di programmazione annuale.</seg>
               <seg xml:id="ParlaMint-IT_2014-09-25-LEG17-Sed-319.seg73">A tal fine metto a disposizione dei senatori interpellanti e dell'Assemblea il prospetto riepilogativo concernente i risultati dell'attività di vigilanza in materia di salute e sicurezza sul lavoro svolta dai competenti uffici dell'amministrazione che rappresento nelle Regioni dell'Emilia-Romagna, del Lazio, del Piemonte e della Toscana relativi agli anni 2012 e 2013, dai quali risulta, in particolare, con riferimento all'Emilia-Romagna, che nell'anno 2013 sono state ispezionate 1429 imprese, sono state rilevate 658 irregolarità, che hanno determinato l'emissione di 527 provvedimenti penali di condanna.</seg>
               <seg xml:id="ParlaMint-IT_2014-09-25-LEG17-Sed-319.seg74">Con riferimento alla regione Sicilia, caratterizzata da una speciale autonomia statutaria, faccio presente che, nella relativa organizzazione istituzionale, sono specificamente articolati gli organi ispettivi in materia di lavoro e legislazione sociale, sui quali il Ministero che rappresento non esercita alcuna azione di coordinamento e di indirizzo.</seg>
               <seg xml:id="ParlaMint-IT_2014-09-25-LEG17-Sed-319.seg75">Per quanto riguarda il secondo quesito, nel ribadire che il coordinamento delle attività di vigilanza in materia di salute e sicurezza sul lavoro non rientra tra le competenze del Ministero che rappresento, voglio comunque segnalare che in data 18 settembre 2014 la Commissione lavoro del Senato ha approvato un emendamento governativo al disegno di legge n. 1428 che prevede la razionalizzazione e semplificazione dell'attività ispettiva, attraverso misure di coordinamento ovvero attraverso l'istituzione dell'Agenzia unica per le ispezioni del lavoro. La finalità dell'emendamento è rendere più efficiente l'attività ispettiva tramite l'integrazione in un'unica struttura dei servizi ispettivi del Ministero del lavoro e delle politiche sociali, dell'NPS e dell'INAIL, prevedendo strumenti e forme di coordinamento con i servizi ispettivi delle ASL e delle ARPA.</seg>
            </u>
            <note type="speaker">BENCINI (Misto-ILC)</note>
            <u ana="#regular" who="#BenciniAlessandra" xml:id="ParlaMint-IT_2014-09-25-LEG17-Sed-319.u26">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-09-25-LEG17-Sed-319.seg76">Signor Presidente, a proposito dell'emendamento all'articolo 4 del disegno di legge n. 1428, ricordo al sottosegretario Cassano che esso era stato presentato dai senatori Orellana e Bencini (cioè dalla sottoscritta). Quindi il Governo ha accolto la possibilità di unificare in un'unica agenzia i controlli. Ovviamente i controlli sono necessari, da parte del Ministero del lavoro, dell'INPS, dell'INAIL, dell'ARPA e delle ASL. Gli imprenditori, però, vengono spesso troppo vessati dai controlli senza poi arrivare a una sintesi precisa di quanto sia effettivamente necessario per la sicurezza sul lavoro o senza ricevere linee guida stringenti, che permetterebbero loro di rispondere e sottostare a certe regole di sicurezza per i lavoratori. Altra problematica che avevamo rilevato è che spesso questi enti non comunicano tra di loro. Quindi, più enti vanno a fare controlli ma senza che vi sia una rete tra questi. Ben venga quindi un'agenzia unica, in modo tale che possa comunicare. Lei afferma che, comunque, sono stati fatti dei controlli o che, quanto meno, si è rilevato che i vari enti procedono a un numero di controlli a campione sul territorio, e che ne fanno un numero importante. Lei ha parlato infatti di un numero di controlli superiore a 1.000, dai quali è risultato che una piccola percentuale di imprese (circa il 30 per cento) non è in regola. Al riguardo, vorrei che si implementassero da parte delle Province e delle Regioni dei corsi di formazione continua per la sicurezza sul lavoro, rivolti sia agli imprenditori che ai lavoratori. Mi pare importante che si sviluppi una coscienza sociale riguardo alla necessità di svolgere in sicurezza il proprio lavoro. Quando non si è in sicurezza, infatti, possono verificarsi incidenti - penso alle cosiddette morti bianche - e nei cantieri ce ne sono molti: ultimamente si sono verificati incidenti anche nei cantieri per l'allestimento dei concerti, dove spesso lavora gente giovane, che cade dalle impalcature per mancanza di sufficienti protezioni o per mancanza di conoscenza delle regole di prevenzione e dei comportamenti da adottare per evitare che si verifichino certi eventi, nonché a volte per mancanza di preparazione ad attenersi a certe regole. Gradirei che si investisse di più sul territorio da parte delle Province e delle Regioni per intensificare i corsi sulla sicurezza nei luoghi di lavoro rivolti ad entrambe le categorie in quanto, se anche ciò dovesse comportare una spesa maggiore nel presente, un aggravio per la società, per lo Stato e per gli enti locali, ne verrebbe poi di fatto un risparmio indiretto. Nel momento in cui una persona, infatti, non subisce un danno, non ha poi necessità di cure, per cui ci potrebbe essere un risparmio anche dal punto di vista delle spese sanitarie, ma soprattutto a livello sociale, perché la morte sul lavoro di una persona è un danno enorme dal punto di vista sociale, personale e familiare. Il fatto che una persona si faccia male sul lavoro e subisca un danno fisico, anche permanente, è grave dal punto di vista sociale. Ringrazio il Sottosegretario per la risposta. Ben venga sicuramente il fatto che vi sia un'Agenzia unica con il compito di fare maggiori controlli e di vigilare sulla sicurezza nei luoghi di lavoro e dei lavoratori.</seg>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u27">
               <seg xml:id="ParlaMint-IT_2014-09-25-LEG17-Sed-319.seg77">Lo svolgimento delle interpellanze e delle interrogazioni all'ordine del giorno è così esaurito.</seg>
            </u>
         </div>
         <div type="debateSection">
            <head>Parlamento in seduta comune, convocazione</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u28">
               <seg xml:id="ParlaMint-IT_2014-09-25-LEG17-Sed-319.seg78">Ricordo ai colleghi che il Parlamento in seduta comune è convocato martedì 30 settembre, alle ore 17, per procedere alla votazione per l'elezione di due giudici della Corte costituzionale. La chiama avrà inizio dai senatori.</seg>
            </u>
         </div>
         <div type="debateSection">
            <head>Mozioni, interpellanze e interrogazioni, annunzio</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u29">
               <seg xml:id="ParlaMint-IT_2014-09-25-LEG17-Sed-319.seg79">Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per la seduta di martedì 30 settembre 2014</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-09-25-LEG17-Sed-319.u30">
               <seg xml:id="ParlaMint-IT_2014-09-25-LEG17-Sed-319.seg80">Il Senato tornerà a riunirsi in seduta pubblica martedì 30 settembre, alle ore 15, con il seguente ordine del giorno: (Vedi ordine del giorno) La seduta è tolta (ore 17,13).</seg>
            </u>
         </div>
      </body>
   </text>
</TEI>

