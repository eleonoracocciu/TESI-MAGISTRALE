<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #reference" xml:id="ParlaMint-IT_2014-06-24-LEG17-Sed-268" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 17, Seduta 268 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 17, Sitting 268 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 17, seduta 268, giorno (2014-06-24)</title>
            <title type="sub" xml:lang="en">Report of the session of the Senate of the Italian Republic, Term 17, Sitting 268, Day (2014-06-24)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.17" n="17-upper">17 Legislatura</meeting>
            <meeting ana="#parla.upper #parla.sitting" n="268-upper">268 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="246" unit="speeches" xml:lang="it">246 discorsi</measure>
            <measure quantity="246" unit="speeches" xml:lang="en">246 speeches</measure>
            <measure quantity="28935" unit="words" xml:lang="it">28.935 parole</measure>
            <measure quantity="28935" unit="words" xml:lang="en">28,935 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=17&amp;id=0777474</idno>
               <date when="2014-06-24">24.06.2014</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="6"/>
               <tagUsage gi="head" occurs="5"/>
               <tagUsage gi="note" occurs="96"/>
               <tagUsage gi="seg" occurs="246"/>
               <tagUsage gi="u" occurs="46"/>
               <tagUsage gi="vocal" occurs="8"/>
               <tagUsage gi="body" occurs="1"/>
               <tagUsage gi="kinesic" occurs="75"/>
               <tagUsage gi="incident" occurs="3"/>
               <tagUsage gi="desc" occurs="86"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2014-06-24">24.06.2014</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#reference" xml:lang="it">
      <body>
         <div type="debateSection">
            <note type="president">Presidenza della vice presidente FEDELI</note>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2014-06-24-LEG17-Sed-268.u1">
               <seg xml:id="ParlaMint-IT_2014-06-24-LEG17-Sed-268.seg1">La seduta è aperta (ore 16,33). Si dia lettura del processo verbale. DI GIORGI, segretario, dà lettura del processo verbale della seduta pomeridiana del 19 giugno. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2014-06-24-LEG17-Sed-268.u2">
               <seg xml:id="ParlaMint-IT_2014-06-24-LEG17-Sed-268.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Preannunzio di votazioni mediante procedimento elettronico</head>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2014-06-24-LEG17-Sed-268.u3">
               <seg xml:id="ParlaMint-IT_2014-06-24-LEG17-Sed-268.seg3">Avverto che nel corso della seduta odierna potranno essere effettuate votazioni qualificate mediante il procedimento elettronico.</seg>
               <seg xml:id="ParlaMint-IT_2014-06-24-LEG17-Sed-268.seg4">Pertanto decorre da questo momento il termine di venti minuti dal preavviso previsto dall'articolo 119, comma 1, del Regolamento (ore 16,35).</seg>
            </u>
         </div>
         <div type="debateSection">
            <head>Comunicazioni del Presidente del Consiglio dei ministri in vista del Consiglio europeo del 26 e 27 giugno 2014 e sulle linee programmatiche del semestre di Presidenza italiana del Consiglio dell'Unione europea e conseguente discussione</head>
            <note>(ore 16,35) Approvazione della proposta di risoluzione n. 1. Reiezione delle proposte di risoluzione nn. 2, 3, 5 e 6. Ritiro della proposta di risoluzione n. 4</note>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2014-06-24-LEG17-Sed-268.u4">
               <seg xml:id="ParlaMint-IT_2014-06-24-LEG17-Sed-268.seg5">L'ordine del giorno reca: «Comunicazioni del Presidente del Consiglio dei ministri in vista del Consiglio europeo del 26 e 27 giugno 2014 e sulle linee programmatiche del semestre di Presidenza italiana del Consiglio dell'Unione europea e conseguente discussione».</seg>
               <seg xml:id="ParlaMint-IT_2014-06-24-LEG17-Sed-268.seg6">Ha facoltà di parlare il presidente del Consiglio dei ministri, dottor Renzi.</seg>
            </u>
            <note type="speaker">RENZI</note>
            <note type="role">presidente del Consiglio dei ministri</note>
            <u ana="#regular" who="#RenziMatteo" xml:id="ParlaMint-IT_2014-06-24-LEG17-Sed-268.u5">
               <seg xml:id="ParlaMint-IT_2014-06-24-LEG17-Sed-268.seg7">Signora Presidente, onorevoli senatrici e onorevoli senatori, lascerò alla Presidenza del Senato il testo dell'intervento che ho svolto questa mattina alla Camera dei deputati, come era accaduto, a parti invertite, in occasione del voto di fiducia. Mi limito a enucleare i punti fondamentali, e non paia questo un tentativo di accelerare i tempi in vista di altri impegni del pomeriggio, che credo sarebbe ampiamente condiviso dall'intero arco costituzionale. Voglio augurarmi che sarà una di quelle scelte apprezzate anche dall'opposizione.</seg>
               <seg xml:id="ParlaMint-IT_2014-06-24-LEG17-Sed-268.seg8">In realtà, battute a parte, credo che sia per me doveroso limitarmi ad evidenziare alcuni punti che costituiscono il sommario dell'intervento di questa mattina e, più nel dettaglio, degli appuntamenti che attendono il Governo a partire dai prossimi giovedì e venerdì. Giovedì l'appuntamento del Consiglio europeo non sarà a Bruxelles (sarà da venerdì a Bruxelles), ma a Ypres, luogo di guerra, della prima e della seconda guerra mondiale. È molto interessante, a mio avviso, che si colleghi la storia europea e ciò che ci attende con un luogo simbolo, che tenga insieme il dramma della storia con i milioni di morti del primo e del secondo conflitto mondiale con il luogo della speranza: l'Europa come condizione della speranza.</seg>
               <seg xml:id="ParlaMint-IT_2014-06-24-LEG17-Sed-268.seg9">Spesso stiamo a discutere e a riflettere tra di noi su un codicillo, un cavillo, un vincolo, un parametro, ma l'Europa è questo: il frutto di settant'anni di pace dopo secoli di guerra. L'Europa è - perdonatemi il gioco di parole - il luogo dell'utopia. Si dirà che l'utopia è il non luogo, ma è il luogo dell'utopia esattamente in considerazione del fatto che l'aver scelto di costruire settant'anni di pace nasce da una generazione che ha conosciuto il dolore della guerra.</seg>
               <seg xml:id="ParlaMint-IT_2014-06-24-LEG17-Sed-268.seg10">A Ypres si decideranno i vertici dell'Unione europea, della Commissione europea per i prossimi cinque anni. È significativo che ciò accada dopo una cerimonia in cui si ricorda il conflitto, quell'Europa che era una frontiera, una trincea, una polveriera.</seg>
               <seg xml:id="ParlaMint-IT_2014-06-24-LEG17-Sed-268.seg11">Nell'intervento che consegno alla vostra attenzione stanno le considerazioni sulla scelta dei nomi per la guida dell'Unione europea, della Commissione europea, del Consiglio europeo, dell'Eurogruppo, dell'Alto rappresentante della politica estera e del Parlamento europeo; ma questo sia inserito in una cornice in cui l'Italia si presenta non intenzionata a chiedere spazio o posti, perché magari è legittimata dal successo elettorale di questo o di quel partito. L'Italia si presenta a chiedere che le persone che svolgeranno il servizio pubblico all'interno dell'Unione europea abbiano l'ambizione e l'orizzonte degno di chi conosce la grande sfida che abbiamo tutti noi di fronte.</seg>
               <seg xml:id="ParlaMint-IT_2014-06-24-LEG17-Sed-268.seg12">Il vertice europeo prosegue con una discussione sull'immigrazione. Abbiamo già avuto modo di affrontare, anche in questo Senato, le discussioni di merito sull'operazione Mare nostrum, sulla necessità che Frontex cambi il proprio orizzonte di interesse, non soltanto sul confine orientale, ma anche su quello meridionale, vale a dire che consideri sempre di più il Mediterraneo come un luogo dell'Europa e non un luogo di qualche Stato membro. Abbiamo già avuto modo di dire, parlando in questo Senato, come sia centrale per noi la dignità dell'intervento di Mare nostrum per il quale, nel testo, ho portato il ringraziamento del Governo alle donne e agli uomini della Marina, del volontariato, del mondo delle amministrazioni locali, che si impegnano in prima persona e che credo meritino il riconoscimento di tutta la Nazione per il lavoro che stanno svolgendo indipendentemente dalle idee che ciascuno può avere sull'operazione Mare nostrum.</seg>
               <kinesic type="applause">
                  <desc>Applausi dai Gruppi PD, SCpI, PI e NCD</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg13">Contemporaneamente abbiamo detto che c'è una necessità d'intervento condiviso e comune per cui i valori dello stare insieme sono più grandi della singola moneta o del valore economico di questo o quell'impegno preso da singoli Stati. In altri termini, la civiltà di andare a salvare vite umane non può essere solo appannaggio di una comunità, di una Nazione. Se siamo convinti di questo diciamo in tutte le sedi, anche nella discussione pre-Consiglio europeo, che chiediamo il mandato dal nostro Parlamento per andare in Europa a chiedere di modificare la politica dell'immigrazione. Non esiste che ci sia una raccomandazione che vale per gli Stati membri circa la necessità di accogliere le persone rifugiate che chiedono di esercitare il diritto di asilo e che contemporaneamente si assista a una miopia da parte delle istituzioni europee.</seg>
               <seg xml:id="ParlaMint-IT_2014-06-24-LEG17-Sed-268.seg14">Venerdì mattina saremo già a Bruxelles e discuteremo nella sede del Consiglio europeo della rilevanza delle raccomandazioni della politica economica - il 2 giugno abbiamo ricevuto le raccomandazioni di cui l'opinione pubblica e il Senato e la Camera hanno già discusso - ma noi pensiamo che l'Europa non possa diventare un elenco di raccomandazioni e di problemi. Per questo insistiamo con grande forza sul fatto che l'Italia presenti nella sede europea un pacchetto di riforma puntuale, specifico e legato a un disegno d'insieme, che sia in grado di abbracciare sostanzialmente l'arco di questa legislatura per chiedere come naturale conseguenza, e non in cambio, che vi sia il riconoscimento di quella flessibilità che sta dentro le regole costitutive dell'Unione europea. Non si può continuare a dire che l'Europa sta insieme perché c'è un Patto di stabilità. Viola il trattato e lo spirito europeo chi parla soltanto del Patto di stabilità; non chi chiede di parlare di crescita, perché elemento costituivo degli accordi europei è il Patto di stabilità e crescita. Non esiste stabilità senza crescita.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg15">Non esiste stabilità senza una lotta senza quartiere alla disoccupazione. Non esiste stabilità senza il riconoscimento che in questi anni è mancata da parte della politica la capacità di affermare che quelle regole alle quali ci siamo vincolati non sono semplicemente da cambiare. Ciascuno può pensare come vuole; noi non sosteniamo che devono essere cambiate, ma, nel dire che devono essere osservate, diciamo con grande chiarezza e nettezza che queste regole impongono di mettere al centro dello stare insieme in Europa non semplicemente il rispetto di un parametro di bilancio, ma il rispetto della crescita dei Paesi. Questo non è avvenuto.</seg>
               <seg xml:id="ParlaMint-IT_2014-06-24-LEG17-Sed-268.seg16">Questa mattina ho sottolineato un fatto molto semplice, che troverete nel testo per chi di voi avrà il tempo e la pazienza di leggerlo. Peraltro, se n'era discusso proprio in questa Aula dopo un intervento di un senatore delle opposizioni nel corso della discussione sul precedente Consiglio europeo. È stato proprio durante l'ultimo semestre di Presidenza a guida italiana, quello guidato dal presidente Berlusconi, nel secondo semestre del 2003, che due Paesi importanti e rilevanti che costituiscono da sempre la spina dorsale della Comunità economica europea e prima ancora della CECA (la Francia e la Germania) chiesero e ottennero di uscire dai limiti del 3 per cento, che sono i limiti tipici delle regole del gioco europee.</seg>
               <seg xml:id="ParlaMint-IT_2014-06-24-LEG17-Sed-268.seg17">Era il 2003. Non voglio ricordare ciò che accadde per la Francia. Mi limito a dire che la Germania oggi è il Paese che più di ogni altro è riuscito a vincere la crisi. Si può discutere di quanto il tasso di crescita in Germania sia comparabile con il resto del mondo. Noi, naturalmente, faremmo volentieri a cambio, ma a livello internazionale e globale sappiamo che le percentuali alle quali l'intera zona euro sta crescendo sono ancora basse. Ebbene, la Germania, che cresce più di ogni altro Paese europeo, non avrebbe oggi le condizioni per affrontare la crisi se il Governo Schröder non avesse annunciato, proprio durante quel semestre, una serie di riforme che hanno consentito a quel Paese di affrontare la crisi meglio di altri.</seg>
               <seg xml:id="ParlaMint-IT_2014-06-24-LEG17-Sed-268.seg18">Allora (e questo è il punto di comune sintonia tra il Governo italiano del 2014 e il Governo tedesco del 2003) fu presentato un organico pacchetto di riforme. L'elemento di distonia è che noi non chiederemo, come pure fecero i tedeschi, di superare il vincolo del 3 per cento. È però interessantissimo notare come, se c'è un pacchetto di riforme credibili, le regole stesse dell'Europa permettono - per non dire consentono, per non dire impongono - di aiutare e agevolare lo sforzo riformatore dei Paesi che hanno voglia di stare dentro la dinamica della crescita e dello sviluppo. Questo deve essere chiaro, perché, se non c'è questo elenco, ogni tipo di valutazione nostra sui progetti di riforma sarà parziale e limitato.</seg>
               <seg xml:id="ParlaMint-IT_2014-06-24-LEG17-Sed-268.seg19">Nel corso dell'intervento svolto presso la Camera dei deputati ho suggerito di considerare però il semestre europeo (che nell'ordine del giorno del Senato di oggi è in discussione insieme alle comunicazioni relative al Consiglio europeo di giovedì e venerdì prossimi) non soltanto come il luogo nel quale discutere di regole, di vincoli e di parametri.</seg>
               <seg xml:id="ParlaMint-IT_2014-06-24-LEG17-Sed-268.seg20">Noi pensiamo e crediamo che il semestre di presidenza italiana del Consiglio dell'Unione europea sia una gigantesca opportunità per vincere la sfida educativa e culturale sulla quale in questo momento stiamo soffrendo. L'Europa non può essere semplicemente il luogo dove andare a chiedere, di volta in volta, uno sconto di pena, come una parte dell'opinione pubblica lascia pensare.</seg>
               <seg xml:id="ParlaMint-IT_2014-06-24-LEG17-Sed-268.seg21">Cosa è l'Europa? Il luogo nel quale mi reco, più o meno, con il cappello in mano - per utilizzare una sintesi giornalistica - per andare a chiedere: «cortesemente, questo o quel parametro può essere considerato meglio?». L'Europa non è il luogo dello sconto della pena. L'Europa è il luogo nel quale, investendo in educazione, ricerca e università, saremo in grado di creare un'idea di cittadinanza diversa. L'Europa è il luogo nel quale un grande investimento sull' information and communication technology consentirà ai nostri figli di essere cittadini globali animati da una sana passione per i valori comuni e comunitari ma, comunque, capaci di affrontare le sfide del mondo. L'Europa è il luogo nel quale oggi si affrontano le difficoltà e le bellezze del nostro tempo, non rinchiusi in una visione tutta legata al passato e incentrata sul rimpianto, ma con una visione curiosa, innovativa. L'Europa è il luogo che può dare gentilezza al mondo intero, gentilezza nel senso politico del termine (chi di noi conosce e ricorda le parole con cui Aung San Suu Kyi ha ottenuto il premio Nobel per la pace sa che parlare di gentilezza in politica non è parlare di galateo). L'Europa è il luogo nel quale - potrebbe dire un grande europeo - si può civilizzare la globalizzazione. L'Europa è questo. Il nostro semestre vuole discutere di questi temi. Non vuole ragionare e riflettere semplicemente su un numero, o su uno «zero virgola». Per questo è importante l'appuntamento dell'8 luglio a Venezia con il Digital Venice, l'appuntamento sull'innovazione e la tecnologia, come importante è tenere insieme la tecnologia con l'innovazione della pubblica amministrazione, la tecnologia come chiave di sviluppo per l'energia. Oggi l'energia è parzialmente tecnologia, non soltanto fonte di risorse; è anche il modo con il quale queste risorse vengono condivise. Tecnologia oggi è la capacità di creare nuovi posti di lavoro; tecnologia oggi è start-up; tecnologia è investimento sul futuro. Abbiamo spostato il vertice di Torino dell'11 luglio alla fine del semestre perché chiediamo - l'ho scritto nel testo che ho consegnato - di poter discutere di lavoro alla fine del percorso parlamentare interno, sperando di riuscire ad approvare la legge delega entro la fine dell'anno: questa è la scommessa che la maggioranza fa e che chiede di vincere al Senato e alla Camera. E contemporaneamente perché pensiamo che alla fine del semestre, verso dicembre, potremo anche valutare meglio il programma Garanzia giovani con i suoi effetti, dicendo già da adesso che per noi non può limitarsi a un intervento spot di qualche mese, ma deve essere opportunamente verificato, dopo la prima esperienza, come uno degli elementi chiave dei prossimi mesi e anni. Il 16 e 17 ottobre a Milano accoglieremo i Paesi asiatici nel vertice ASEM e avrà luogo il confronto tra Europa e Asia. Vi è poi l'impegno che vogliamo inserire - troverete nel dettaglio le indicazioni del nostro sguardo sul vertice europeo - sulla lotta per una politica europea degna di questo nome sui temi del climate change, sia in vista dell'Assemblea delle Nazioni Unite del 22, 23 e 24 settembre 2014, sia dell'appuntamento di Parigi, dove speriamo di poter portare l'Europa con una voce sola. L'elenco degli appuntamenti continua e lo troverete nel testo che consegno alla Presidenza. Vorrei lasciarvi anche alcune riflessioni che riguardano il rapporto che si è creato e si creerà nelle prossime settimane tra le nuove istituzioni europee e i cittadini. È su questo punto che vorrei chiudere in modo molto rapido: non si tratta solo di un discussione legata alle questioni di politica monetaria. Eppure sarebbe interessante ragionare di come la moneta e la finanza siano elementi costitutivi della ricchezza di un popolo, non solo per l'aspetto economico. Oggi è il 24 giugno e nella mia e nostra Firenze è il giorno di San Giovanni, giorno del patrono nel quale si ricorda il santo: il santo è impresso come effige nel fiorino, che era la moneta chiave della globalizzazione dell'epoca. Sarebbe molto interessante ragionare di cosa voglia dire «San Giovanni non vuole inganni», ma non saremo qui a tediarvi su questo. Il punto è che quell'investimento monetario consentiva a quella città e a quell'economia di investire. Di investire dove? In educazione e in cultura. Se non ci fossero state le borse di studio finanziate dai filantropi e dai ricchi dell'epoca non ci sarebbe stato Dante Alighieri a studiare a Santa Maria Novella. Se non ci fossero stati le operazioni finanziarie dell'epoca e gli investimenti economici, non ci sarebbero state le pale sugli altari e la bellezza della storia dell'arte in quella città. Se non ci fosse stata la grandezza della finanza applicata alla cultura, non si sarebbe dato vita a quella straordinaria operazione chiamata Rinascimento. Allo stesso modo oggi la politica monetaria non può che essere inserita in una cornice più ampia. Invece in questi anni - questa è la nostra tesi che nel testo alla vostra attenzione potete verificare - la politica monetaria in Europa è stata angusta e legata semplicemente ad uno sguardo tecnocratico e privo di orizzonti ampi; è stata basata su un criterio di rigore economico cui non è stato dato seguito con un investimento reale sulle condizioni di vita delle persone. Questo elemento, che viene considerato e condiviso da tanti, non è stato però sufficientemente arricchito da un'autocritica della politica. Infatti, se la politica dice che è accaduto questo, ma non racconta che cosa hanno fatto i politici nel momento in cui avevano la possibilità di cambiare le cose e si sono arresi di fronte allo status quo, è evidente che questo sguardo è parziale e limitato. Sarebbe dunque molto interessante che nel dibattito potessimo toccare questi temi, ma dovremo farlo e lo faremo a partire dal Consiglio europeo, partendo da un punto di evidenza a tutti: oggi l'Italia è più forte. Oggi l'Italia è più forte per molti motivi in questo dibattito. È forte perché vi è stato un risultato politico che ha visto in questo Paese un partito ottenere più di tutti gli altri partiti a livello europeo. Il partito più votato a livello europeo è un partito italiano.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg22">Non abbiamo, quindi, un problema di mancanza di rispetto nei confronti degli altri o, viceversa, un vulnus di democraticità; non abbiamo paura di confrontarci su questo. Ma l'Italia è forte in questa discussione anche perché ha recuperato l'autostima e l'autorevolezza per poter sedere ai tavoli europei e dire che noi non andiamo in Europa a prendere un elenco di cose da fare per portarlo a casa. Noi ci presentiamo al semestre europeo con l'umile consapevolezza, con la coriacea determinazione di chi sa che tanto deve imparare, ma anche che qualcosa deve dare e dire. Smettiamo di considerare l'Europa come il luogo di chi ci fa le prediche o, peggio ancora, di chi ci dà lezioni. Abbiamo da imparare da tutti, ma la storia dimostra che la forza dell'Italia è data naturalmente dalla qualità dei propri lavoratori, dalla positività della ricchezza di questo Paese. Continuiamo, infatti, a parlare di debito pubblico - che c'è ed è innegabile - ma c'è una ricchezza privata e, talvolta, anche pubblica in Italia che non ha eguali nei Paesi occidentali e che dobbiamo imparare a valorizzare di più e meglio, magari facendo sistema, come Paese, anziché utilizzare l'Europa come luogo nel quale andare a litigare tra di noi. Recuperare l'orgoglio dell'italianità, intesa non come confine geografico, ma come desiderio di futuro e voglia di ottimismo, non generico e astratto, ma legato alle possibilità di un cambiamento radicale, è una delle condizioni con cui andiamo a sederci ai tavoli europei. Lo faremo con ancora maggiore determinazione se da questo dibattito e, più in generale, dalla discussione parlamentare trarremo la forza e in qualche modo - lasciatemelo dire - la forza di volontà di chi sa che, nel tempo che stiamo vivendo, la politica non è un accidente necessario, non è un male passeggero, ma è la condizione per le donne e gli uomini di immaginare un futuro che sia all'altezza dei sogni più belli.</seg>
               <kinesic type="applause">
                  <desc>Applausi dai Gruppi PD, NCD, PI e SCpI.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#FedeliValeria" xml:id="ParlaMint-IT_2014-06-24-LEG17-Sed-268.u6">
               <seg xml:id="ParlaMint-IT_2014-06-24-LEG17-Sed-268.seg23">Comunico all'Assemblea che sono state presentate le proposte di risoluzione n. 1, dai senatori Zanda, Sacconi, Romano, Zeller e Susta, n. 2, dal senatore Bitonci e da altri senatori, e n. 3, dalla senatrice De Petris e da altri senatori, i cui testi sono in distribuzione.</seg>
               <seg xml:id="ParlaMint-IT_2014-06-24-LEG17-Sed-268.seg24">Eventuali ulteriori proposte di risoluzione dovranno essere presentate entro la conclusione del dibattito.</seg>
            </u>
            <note>Dichiaro aperta la discussione sulle comunicazioni del Presidente del Consiglio dei ministri.</note>
            <note type="discussion">DISCUSSIONE</note>
            <note>È iscritto a parlare il senatore Casini. Ne ha facoltà.</note>
            <note type="speaker">CASINI (PI)</note>
            <u ana="#regular" who="#CasiniPierFerdinando" xml:id="ParlaMint-IT_2014-06-24-LEG17-Sed-268.u7">
               <seg xml:id="ParlaMint-IT_2014-06-24-LEG17-Sed-268.seg25">Signora Presidente, signor Presidente del Consiglio, se posso sintetizzare, direi che lei ha chiesto due mandati: uno l'ha avuto il 25 maggio ed è giusto che lei lo abbia ricordato, perché fa parte della modalità con cui ci presenteremo in Europa; l'altro l'ha chiesto questa mattina alla Camera dei deputati e adesso al Senato.</seg>
               <seg xml:id="ParlaMint-IT_2014-06-24-LEG17-Sed-268.seg26">Sarò anch'io breve, non per esigenze trasversali, ma per il contingentamento dei tempi. Noi le diamo il mandato per fare una politica diversa, non per andare - come lei ha detto - con il cappello in mano in Europa. Nessuno, infatti, vuole andare con alcun cappello; non perché noi vogliamo scaricare le nostre inadeguatezze sull'Europa o magari trincerarci dietro i facili alibi europei, ma perché pensiamo che l'Europa non si difenda più con l'euroretorica, con l'evocazione dei grandi Padri fondatori del passato, con la nostalgia di quello che siamo riusciti a realizzare, una grande area di pace, libertà e democrazia. L'Europa si difende cambiando profondamente la politica europea.</seg>
               <seg xml:id="ParlaMint-IT_2014-06-24-LEG17-Sed-268.seg27">Oggi siamo ad un bivio. Fino ad ora si è pensato illusoriamente di difendere l'Europa con l'euroretorica: oggi questo discorso non attacca più. Oggi l'Europa si difende dicendo: la politica europea va cambiata la stabilità è un valore e la crescita lo è quanto la stabilità.</seg>
               <seg xml:id="ParlaMint-IT_2014-06-24-LEG17-Sed-268.seg28">Forse sarebbe anche il caso di guardare agli Stati Uniti d'America che, con una politica espansiva attraverso la quale hanno prodotti investimenti per la ricerca, lo sviluppo, la tecnologia e l'ambiente, sono riusciti a rimettere in moto l'economia del Paese.</seg>
               <seg xml:id="ParlaMint-IT_2014-06-24-LEG17-Sed-268.seg29">Vogliamo dunque un Governo italiano che vada in Europa e si ponga il problema di cambiare radicalmente la politica europea.</seg>
               <seg xml:id="ParlaMint-IT_2014-06-24-LEG17-Sed-268.seg30">Abbiamo avuto due segnali. Ieri quello della signora Merkel - non ci illudiamo però, amici e colleghi: la signora Merkel ha semplicemente e timidamente dato un primo segnale - oggi quello di Hollande, che ha presentato un'agenda per la crescita e il cambiamento. Questo significa che anche la Francia e la Germania, in particolare, si pongono il problema di cambiare la politica europea. Un'Europa che non può essere solo tecnocrazia e burocrazia, ma che si deve far carico di recuperare il rapporto con i popoli europei, che in gran parte hanno creduto al populismo antieuropeo: non dimentichiamolo, perché ci saranno soggetti nuovi nel Parlamento europeo, in grado di cambiare radicalmente anche la politica delle grandi famiglie europee. È da qui dunque che dobbiamo ricominciare.</seg>
               <seg xml:id="ParlaMint-IT_2014-06-24-LEG17-Sed-268.seg31">Vorrei anche fare un riferimento alla visione che i cittadini hanno dell'Europa.</seg>
               <seg xml:id="ParlaMint-IT_2014-06-24-LEG17-Sed-268.seg32">PRESIDENTE. Senatore Casini, la invito a concludere.</seg>
               <seg xml:id="ParlaMint-IT_2014-06-24-LEG17-Sed-268.seg33">Ho quasi terminato, Presidente. Un'Europa che ci lascia soli rispetto al tema dell'immigrazione clandestina è un'Europa che non è in grado di fare una politica seria di avvicinamento e di creare un nuovo feeling nel rapporto con i cittadini. Presidente Renzi, Mare nostrum - come abbiamo detto in quest'Aula 15 giorni fa - è uno strumento eccezionale: non può diventare la normalità. Il tema del coinvolgimento di Frontex deve essere una priorità per restituire credibilità ad un'Europa che sa affrontare certi temi, senza lasciare soli Paesi come l'Italia. PRESIDENTE. Mi scusi, senatore Casini, ma è terminato il tempo a sua disposizione. Come lei sa, i tempi sono contingentati, e questo vale per tutti. Se lo desidera, può comunque consegnare il suo intervento affinché sia allegato al Resoconto. CASINI (PI). La ringrazio, Presidente. PRESIDENTE. È iscritto a parlare il senatore Compagna. Ne ha facoltà.</seg>
            </u>
            <note type="speaker">COMPAGNA (NCD)</note>
            <u ana="#regular" who="#CompagnaLuigi" xml:id="ParlaMint-IT_2014-06-24-LEG17-Sed-268.u8">
               <seg xml:id="ParlaMint-IT_2014-06-24-LEG17-Sed-268.seg34">Signora Presidente, onorevole Presidente del Consiglio, colleghi, siamo insofferenti all'euroretorica non meno del senatore Casini. Del resto, il nostro Paese ha avuto un buon rapporto con l'Europa quanto meno diffusa è stata l'euroretorica: mi riferisco alla bellissima citazione di Alcide De Gasperi del 1951 contenuta nel testo che il Presidente del Consiglio ci ha consegnato.</seg>
               <seg xml:id="ParlaMint-IT_2014-06-24-LEG17-Sed-268.seg35">Proprio perché non ci piace l'euroretorica, ci riconosciamo nella priorità indicata oggi in Parlamento dal Presidente del Consiglio: Mare nostrum e, di conseguenza, Frontex.</seg>
               <seg xml:id="ParlaMint-IT_2014-06-24-LEG17-Sed-268.seg36">Se l'Europa vuol essere luogo di etica della convinzione, ma anche di etica della responsabilità, la questione degli 8.000 chilometri di costa che rappresentano i confini dell'Italia non è un problema italiano: deve essere e deve diventare un problema europeo. Da questo punto di vista - lo abbiamo detto qui in Senato 15 giorni fa, come ricordava il collega Casini - un così massiccio arrivo di immigranti ed un'accoglienza indiscriminata, quale quella che legittimamente può invocare un'autorità come il Papa o come quella che, con molta euroretorica, piace alla Presidente della Camera, sono nitidamente incompatibili.</seg>
               <seg xml:id="ParlaMint-IT_2014-06-24-LEG17-Sed-268.seg37">Dobbiamo chiederci responsabilmente, non come Italia, ma come Europa, se abbiamo le risorse necessarie, che sono anche risorse di flessibilità, perché quale che sia il dettato della Convenzione di Dublino, quella del «Paese di prima accoglienza» è mera retorica e di dubbio buon gusto.</seg>
               <seg xml:id="ParlaMint-IT_2014-06-24-LEG17-Sed-268.seg38">Noi abbiamo molta amicizia per la Germania, un Paese che talvolta può consentirsi il cattivo gusto di darci lezioni di buona condotta europeista o di austerità finanziaria, ma che non può condizionare la propria immigrazione a delle quote compatibili con il proprio sistema produttivo. È assurdo che quello che la Germania ritenga valere nei propri confini non debba essere materia europea. Siamo pieni di rispetto, lo abbiamo detto in Senato, per quello che dieci anni fa, nella insensibilità dell'Europa, la Germania, anche per modificare la propria Costituzione, dovette fare per accogliere quell'emigrazione che veniva dalla dissoluzione del comunismo.</seg>
               <seg xml:id="ParlaMint-IT_2014-06-24-LEG17-Sed-268.seg39">Rispetto alla tragedia di quelle 800.000 persone che si addensano sulla spiaggia della Libia, l'Europa non può voltare le spalle da un'altra parte; pertanto, lo dico con la brutalità usata dall'amico Casini, Mare nostrum non è qualcosa di cui ci vergogniamo, ma è qualcosa che ha avuto un inizio, nobile e generoso all'indomani degli eventi di Lampedusa, e che deve però finire, a meno che non abbia un proprio prolungamento europeo.</seg>
               <seg xml:id="ParlaMint-IT_2014-06-24-LEG17-Sed-268.seg40">A questo proposito vorrei fare un'ultima considerazione. Quale che sia la giostra delle politiche governative attorno a nomi, cognomi e incarichi della nuova Commissione, se all'Italia capitasse un incarico in tema di immigrazione siamo sicuri che il commissario italiano, a qualunque esperienza politica appartenga, non avrà l'insensibilità che ha avuto la commissaria scandinava in questi mesi. Anzi, Scandinavia per Scandinavia, signor Presidente, abbiamo apprezzato come un piccolo Paese scandinavo, la Norvegia, di cui lei ha ricevuto i vertici politici pochi giorni fa, abbia condiviso queste nostre posizioni sull'Europa e su Mare nostrum. Sarà importantissimo portarle avanti.</seg>
               <seg xml:id="ParlaMint-IT_2014-06-24-LEG17-Sed-268.seg41">Per quanto riguarda invece la politica per il lavoro, ci auguriamo che sia effettivamente per le ragioni da lei indicate che si è preferito rinviare il vertice di Torino dal mese di luglio alla fine del nostro semestre. Se fosse diversamente, sarebbe un modo di presentarci con scarsa credibilità alla vigilia del nostro semestre.</seg>
               <kinesic type="applause">
                  <desc>Applausi dal Gruppo NCD.</desc>
               </kinesic>
               <note>PRESIDENTE. È iscritto a parlare il senatore Gasparri. Ne ha facoltà.</note>
            </u>
            <note type="speaker">GASPARRI (FI-PdL XVII)</note>
            <u ana="#regular" who="#GasparriMaurizio" xml:id="ParlaMint-IT_2014-06-24-LEG17-Sed-268.u9">
               <seg xml:id="ParlaMint-IT_2014-06-24-LEG17-Sed-268.seg42">Signora Presidente, signor Presidente del Consiglio, onorevoli senatori, voglio anche io richiamare l'attenzione del Governo su uno dei punti principali di questo dibattito, vale a dire l'operazione Mare nostrum e l'impegno internazionale dell'Italia.</seg>
               <seg xml:id="ParlaMint-IT_2014-06-24-LEG17-Sed-268.seg43">Il presidente Renzi ha detto poc'anzi (e anche questa mattina) che si deve proseguire quest'operazione nell'ambito di Frontex; poi c'è qualcuno che propone di mettere la sede di Frontex in Italia, ma avere la sede del nulla nel nostro Paese non cambierebbe il prodotto finale: Frontex, la struttura europea che dovrebbe occuparsi dei temi dell'immigrazione, non ha nessuna realtà operativa incisiva. Signor Presidente del Consiglio, per richiamare l'attenzione dell'Unione europea e dell'ONU, noi dobbiamo bloccare con immediatezza l'operazione Mare nostrum, affinché la comunità internazionale si renda conto di un problema che riguarda tutti e non solo l'Italia, che per ragioni geografiche è certamente più esposta di altre.</seg>
               <seg xml:id="ParlaMint-IT_2014-06-24-LEG17-Sed-268.seg44">Lei oggi ha criticato l'Unione europea che si occupa dei pescatori e meno di altre questioni: allora denunciamo l'ipocrisia dell'Unione europea, che è capace di fare le visite di condoglianze quando ci sono le tragedie, ma poi non ha mosso un dito per sostenere l'azione dell'Italia nel Mediterraneo. Ora che abbiamo la Presidenza di turno facciamo pesare questa comune responsabilità bloccando quest'operazione.</seg>
               <seg xml:id="ParlaMint-IT_2014-06-24-LEG17-Sed-268.seg45">Le dico inoltre che poc'anzi, presidente Renzi, il ministro Pinotti che è accanto a lei, rispondendo a una mia domanda in Commissione difesa, non ha escluso che l'operazione Mare nostrum possa essere inserita nel decreto sulle missioni militari, colleghi del Senato, quello che si rinnova ogni sei mesi. Sarebbe un assurdo sostenere che se ne deve occupare l'Europa ed inserire l'operazione Mare nostrum nel decreto-legge sulle missioni militari di pace. Quelle operazioni (dalla missione in Afghanistan a quella in Libano) hanno sempre avuto un sostegno quasi unanime, pertanto inserire un tema divisivo in quel decreto-legge sarebbe un grave errore. Di pasticci sui decreti ne avete già fatti, basta leggere i giornali di oggi, perché ne dobbiate fare altri.</seg>
               <seg xml:id="ParlaMint-IT_2014-06-24-LEG17-Sed-268.seg46">Noi vi avvisiamo su questo, così come sul fatto che noi guarderemo molto a quel decreto anche in riferimento ai nostri marò. Se l'Italia continua a impegnare militari nel mondo noi vogliamo dalla NATO, dall'Unione europea e dalle Nazioni Unite un sostegno deciso per spostare in sedi internazionali la vertenza che riguarda i nostri fucilieri di Marina e non accettare più la loro illegittima detenzione (perché, di fatto, di questo si tratta) in India.</seg>
               <seg xml:id="ParlaMint-IT_2014-06-24-LEG17-Sed-268.seg47">Per quanto riguarda la Libia, oggi il «Corriere della Sera» denuncia ancora una volta i pericoli di quanto sta accadendo lì, come in Iraq e altrove. Io mi auguro che in questo semestre di Presidenza italiana ci sia realismo da parte del Governo. Nel 2011 fu Silvio Berlusconi a denunciare i pericoli della guerra in Libia. Fu irriso, ma aveva previsto un vuoto che si è realizzato.</seg>
               <seg xml:id="ParlaMint-IT_2014-06-24-LEG17-Sed-268.seg48">E vorrei sapere dal Presidente del Consiglio cosa pensa degli Stati Uniti che nei giorni scorsi sono andati a prelevare in Libia un tale Ahmed Abu Khattala, considerato il responsabile dell'uccisione a Bengasi dell'ambasciatore americano in Libia. È presente anche il Sottosegretario con delega ai servizi, e io vorrei sapere dal Governo se gli Stati Uniti hanno condotto quell'operazione in Libia partendo da loro navi o dalla base di Sigonella, che è americana ma che si trova in Italia, o se sono partiti da altro luogo. Ditecelo, però, perché vorremmo capire se l'Italia, da un lato, trasporta i clandestini nel nostro territorio a nostre spese e se, dall'altro, consente agli americani di fare le loro guerre cercando di colpire coloro che hanno compiuto dei sequestri.</seg>
               <seg xml:id="ParlaMint-IT_2014-06-24-LEG17-Sed-268.seg49">Quindi, la vicenda Mare nostrum è per noi fondamentale in questo avvio di semestre, e su questa volevo richiamare l'attenzione del Governo, come anche in riferimento al decreto sulle missioni militari, che non può essere strumento improprio per proseguire questa operazione con mezzi delle Forze armate. Anche noi siamo solidali con la Marina, vittima due volte: vittima di un decreto che certamente non condivide e vittima di un'operazione che non è di quelle primarie cui la nostra Marina dovrebbe essere adibita.</seg>
               <seg xml:id="ParlaMint-IT_2014-06-24-LEG17-Sed-268.seg50">Ricordiamo inoltre, presidente Renzi, che alcuni errori dell'Europa li denunciò il Governo Berlusconi anzitempo, pagandone un prezzo. Gli errori della Francia e della Germania sono quelli che hanno messo l'Europa in ginocchio e hanno costretto l'Europa a rivedere le sue politiche.</seg>
               <kinesic type="applause">
                  <desc>Applausi dal Gruppo FI-PdL XVII</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg51">E non per caso! Il presidente Sarkozy fu infatti travolto elettoralmente dagli errori che ha compiuto, e poi è stato travolto anche il suo successore Hollande. E anche la tronfia Merkel oggi cambia un po' linguaggio, perché non ha più la maggioranza dei seggi nel suo Parlamento tedesco. Avevamo ragione a denunciare i limiti di quella politica. Sta ora all'Italia imporre all'intera Europa una svolta.</seg>
               <kinesic type="applause">
                  <desc>Applausi dal Gruppo FI-PdL XVII</desc>
               </kinesic>
               <note>PRESIDENTE. È iscritto a parlare il senatore Cociancich. Ne ha facoltà.</note>
            </u>
            <note type="speaker">COCIANCICH (PD)</note>
            <u ana="#regular" who="#CociancichRoberto" xml:id="ParlaMint-IT_2014-06-24-LEG17-Sed-268.u10">
               <seg xml:id="ParlaMint-IT_2014-06-24-LEG17-Sed-268.seg52">Signora Presidente, qualche mese fa il presidente Renzi. quando venne in Senato per chiedere la fiducia, argomentò la sua richiesta spiegando come l'Italia, se avesse fatto l'Italia, cioè se avesse ripreso a credere in se stessa e nei propri valori, avrebbe potuto invertire quel cammino, quel declino verso la decrescita che ci caratterizzava e portava tutti noi a a essere profondamente pessimisti sul nostro futuro.</seg>
               <seg xml:id="ParlaMint-IT_2014-06-24-LEG17-Sed-268.seg53">Oggi c'è una nuova domanda che lei viene a presentare: quella di chiedere all'Europa di essere l'Europa. Ci sono grandissime aspettative su questo nuovo semestre di Presidenza italiana che sta per cominciare - aspettative forse anche eccessive, in un certo modo - perché da parte di tutti, non soltanto da parte degli italiani, ma anche degli altri Paesi, si sente il bisogno di una inversione di marcia e di riprendere con nuovo dinamismo e nuovo entusiasmo un cammino interrotto alcuni anni fa.</seg>
               <seg xml:id="ParlaMint-IT_2014-06-24-LEG17-Sed-268.seg54">Da troppo tempo, l'Europa parla soltanto di misure di contenimento della spesa; da troppo tempo l'Europa parla soltanto di politica monetaria: l'Europa ha smarrito quel sentiero che la faceva sembrare ai propri vicini un territorio dove si costruiva una speranza per tutto il continente e per il genere umano. Oggi noi vediamo questa speranza nei popoli che vivono ai confini dell'Europa: la vediamo in Ucraina e nella sponda Sud del Mediterraneo, in quanti uomini e quante donne oggi rischiano la vita per cercare di entrare in Europa.</seg>
               <seg xml:id="ParlaMint-IT_2014-06-24-LEG17-Sed-268.seg55">Noi siamo debitori nei loro confronti e nei nostri confronti di riprendere quel cammino che porta l'Europa ad essere l'Europa. E credo che nei confronti della Presidenza italiana oggi ci sia non soltanto l'aspettativa di introdurre delle misure economiche verso la crescita, ma ci sia l'aspettativa di riprendere un cammino che ridia a noi stessi l'orgoglio di essere europei.</seg>
               <seg xml:id="ParlaMint-IT_2014-06-24-LEG17-Sed-268.seg56">Credo che il Senato italiano abbia lavorato duramente su questo semestre. All'interno della 14ᵃ Commissione è stato fatto un lavoro importante di approfondimento: è stata svolta un'indagine conoscitiva che ha coinvolto le parti sociali e gli enti territoriali e che ha interpellato il mondo delle professioni. Quindi, all'interno del Senato c'è una grande conoscenza e una compiuta consapevolezza del fatto che sono in gioco oggi questioni cruciali per il futuro del nostro continente. Sono certo che lei troverà in questo Senato un consenso trasversale sull'importanza di non perdere questa grande occasione, e credo ci sia senz'altro una grande disponibilità da parte di tutto il Parlamento nel sostenere l'impegno del Governo italiano.</seg>
               <seg xml:id="ParlaMint-IT_2014-06-24-LEG17-Sed-268.seg57">In molti casi abbiamo compreso come oggi non ci sia più soltanto la necessità di una riforma della parte economica, che è stata a suo tempo introdotta con il fiscal compact, ma ci sia anche la necessità di introdurre un industrial compact, cioè di ridare fiato all'attività manifatturiera. Il programma Europa 2020 ha posto l'obiettivo di riportare il PIL legato all'attività manifatturiera al 20 per cento. Io credo che questo sia importante, perché noi siamo chiamati a testimoniare che la ricchezza delle Nazioni non è soltanto una ricchezza finanziaria, ma è una ricchezza che si basa sul lavoro, sull'educazione e sulla ricerca (il programma Horizon 2020 da questo punto di vista deve offrire grandi opportunità al mondo della ricerca italiana). La ricchezza delle Nazioni deve fondarsi sulla condivisione di valori importanti. Lei ha fatto bene a ricordare, signor Presidente del Consiglio, nel suo breve intervento di apertura, che gli ultimi cento anni sono cominciati con una guerra che ha massacrato intere generazioni, la Prima guerra mondiale, che in qualche modo si è conclusa soltanto trent'anni dopo. Pochi giorni fa abbiamo celebrato l'orgoglio dello sbarco in Normandia da parte di tanti uomini e donne che sono venuti sul nostro continente per portare questo spirito di libertà. Io credo - non per fare retorica - che siamo debitori a loro di questo bisogno di riprendere insieme quella bandiera della libertà e dei valori sociali, per i quali queste persone hanno perso la vita. Quindi, credo - e concludo, signora Presidente - che dobbiamo, come Paese che guida l'Unione europea, ritrovare senza arroganza, ma anche senza timidezza, l'orgoglio di dare un'anima al nostro continente e l'orgoglio di essere italiani ed europei. Parlo non soltanto come cittadino italiano e come senatore di questa Repubblica, ma vorrei parlare come semplice ed umile cittadino europeo, che chiede all'Europa e chiede all'Italia di riprendere questo cammino e di ridare un senso, un orgoglio e una speranza alle generazioni che oggi hanno necessità di guardare al proprio futuro con fiducia.</seg>
               <kinesic type="applause">
                  <desc>Applausi dal Gruppo PD e del senatore Mario Mauro.</desc>
               </kinesic>
               <note>PRESIDENTE. È iscritto a parlare il senatore Candiani. Ne ha facoltà.</note>
            </u>
            <note type="speaker">CANDIANI (LN-Aut)</note>
            <u ana="#regular" who="#CandianiStefano" xml:id="ParlaMint-IT_2014-06-24-LEG17-Sed-268.u11">
               <seg xml:id="ParlaMint-IT_2014-06-24-LEG17-Sed-268.seg58">Signora Presidente, vorrei chiedere al presidente Renzi: è sicuro che il 40 per cento che lei ha sbandierato prima le servirà per andare in Europa e poter accreditare il suo Governo come un Governo politicamente forte e credibile? Ciò che non è altrettanto sicuro è se questo corrisponde alla realtà riguardo allo stato del nostro Paese, perché in effetti è di questo che si deve parlare: non ciò che appare, ma ciò che è.</seg>
               <seg xml:id="ParlaMint-IT_2014-06-24-LEG17-Sed-268.seg59">Quello che appare è molto differente dalla realtà. Chi tutti i giorni vive l'attività di impresa o chi tutti i giorni vive la difficoltà di trovare un posto di lavoro lo sa bene. Perché vede, presidente Renzi, dietro agli slogan c'è la realtà di un Paese che è in ginocchio e continua a rimanere in ginocchio.</seg>
               <seg xml:id="ParlaMint-IT_2014-06-24-LEG17-Sed-268.seg60">È la fotografia di un Paese che va alla rovescia, dove per risolvere il problema del sovraffollamento nelle carceri il Governo non ha trovato miglior soluzione che aprire le carceri stesse e far uscire stupratori, scippatori, truffatori e rimetterli ovviamente in circolazione nei nostri paesi.</seg>
               <seg xml:id="ParlaMint-IT_2014-06-24-LEG17-Sed-268.seg61">È un Paese che va alla rovescia, perché a quelli che sono rimasti in carcere (o che ci sono stati nei mesi passati) va addirittura a dare un risarcimento di 240 euro al mese, quando agli italiani si danno 80 euro. Questi sono i reali paradossi che, francamente, non comprendiamo come possano consentirle di avere la coscienza a posto nel descrivere questo come un Paese in regola con le aspettative del semestre europeo.</seg>
               <seg xml:id="ParlaMint-IT_2014-06-24-LEG17-Sed-268.seg62">Siamo sicuri che lei saprà gestire al meglio questa importante opportunità di passerella: lei sa gestire bene la sua immagine e saprà, con questo, trarne vantaggio politico. La domanda che ci facciamo è: a quale costo per il Paese. Quanto costano i suoi slogan - gli slogan del suo Governo - al Paese reale, a coloro che cercano un posto di lavoro non effimero, ma che dia la serenità alla famiglia; quel Paese fatto da coloro che cercano la serenità del lavoro senza avere la preoccupazione di trovarsi rapinati o i ladri in casa. Lo creda, presidente Renzi: glielo dice qualcuno che la settimana scorsa, per la dodicesima volta in cinque anni, ha avuto i ladri nella propria attività produttiva.</seg>
               <kinesic type="applause">
                  <desc>Applausi dal Gruppo LN-Aut</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg63">Ripeto: per la dodicesima volta in cinque anni. Quando sono stato a parlare con il maresciallo dei carabinieri, lo sconforto era anche peggiore di quello di chi ha subito questo tipo di affronto.</seg>
               <seg xml:id="ParlaMint-IT_2014-06-24-LEG17-Sed-268.seg64">Vede, presidente Renzi, la sicurezza non è un qualcosa di effimero, ma è un qualcosa che chi lavora chiede al Governo, non solamente perché paga le tasse, ma perché è un diritto. Il Governo chiede ai cittadini di pagare le tasse: i cittadini - quelli onesti - pagano le tasse, e non si possono poi trovare equiparati o addirittura schiaffeggiati da un Governo che dà più spazio ai clandestini e ai ladri rispetto a chi lavora. Credo che questa realtà non le sia nota, ma, ovviamente, avrà occasione, se passa dalle nostre parti, di poterlo verificare con mano.</seg>
               <seg xml:id="ParlaMint-IT_2014-06-24-LEG17-Sed-268.seg65">Questo è un Paese che svuota le carceri, ma le riempie - poi - con chi vuole con orgoglio affermare la propria volontà di indipendentismo veneto. Questa è la libertà che si propone in un Paese che approva mozioni che pretendono la libertà per il popolo saharawi - giusta - e che poi mette in galera chi, nel proprio Paese, ha affermazioni di libertà altrettanto valide e sacrosante.</seg>
               <kinesic type="applause">
                  <desc>Applausi dal Gruppo LN-Aut.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg66">Queste sono le incongruenze che dovrà portare con sé con il suo bagaglio in Europa.</seg>
               <seg xml:id="ParlaMint-IT_2014-06-24-LEG17-Sed-268.seg67">Vede, presidente Renzi, a noi non interessa semplicemente elencare i problemi del Paese: ci interessa che lei non prenda in giro il Paese, andando soprattutto a descrivere una realtà che è molto lontana da ciò che, invece, ci troviamo davanti tutti i giorni. Il suo ministro Franceschini descrive un Paese molto roseo, che attrae anche i turisti, e poi la realtà è quella che vediamo a Pompei, con 500 persone che vengono lasciate fuori dagli scavi e neanche entrano a visitare una delle più importanti realtà turistiche e culturali del Meridione, e il Governo neppure batte un cenno di risposta.</seg>
               <seg xml:id="ParlaMint-IT_2014-06-24-LEG17-Sed-268.seg68">Ci siamo però abituati ai paradossi. Come dicevo prima, è un Governo che si è abituato a spendere 1.000 euro al mese per assistere i clandestini, quando invece i propri giovani sono costretti ad emigrare all'estero, come facevano i loro bisnonni un secolo fa. Questi sono i paradossi, Presidente, che vorremmo che lei risolvesse prima di presentarsi in Europa. La questione del pagamento dei debiti della pubblica amministrazione non è semplicemente uno sfizio. Questo è quello che consente alle nostre imprese di lavorare e, nonostante gli slogan, esse continuano a non essere pagate, al di là del fatto che ci siano un'infrazione comunitaria e una procedura aperta. La realtà è questa: occorre che ci sia una politica di serio sostegno agli investimenti, ma non gli investimenti esteri della finanza che viene in questo Paese a banchettare su quello che resta della nostra migliore industria.</seg>
               <kinesic type="applause">
                  <desc>Applausi dal Gruppo LN-Aut.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg69">Occorre risuscitare la voglia di questo Paese di investire sulla propria industria, perché è da qui che hanno tratto risorse i nostri lavoratori. L'impresa italiana ha sempre dato da lavorare e non ha mai fatto finanza, mentre ci siamo abituati al silenzio del Governo quando la Fiat fa quel cavolo che le pare e piace: si trasferisce all'estero, prende i sussidi dallo Stato, e tutti restate nel silenzio, forse perché anche qualche suo Ministro era seduto nel consiglio di amministrazione di Fiat.</seg>
               <kinesic type="applause">
                  <desc>Applausi dal Gruppo LN-Aut e della senatrice Bignami.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg70">Queste sono le incongruenze, perché, presidente Renzi, ci sono situazioni che potrebbero essere sanate semplicemente con la buona volontà. Si promette sicurezza ai cittadini e poi si apre un concorso per assumere nuovi agenti di polizia facendo anche i pasticci, sbagliando le domande e creando ulteriori opportunità di ricorso, quando invece, semplicemente, basterebbe attingere alla graduatoria, ben nota a quest'Aula del Senato, dei 512 agenti che non sono mai stati assunti dalla Polizia di Stato. Io so che lei, Presidente, questo problema lo conosce bene. Proprio perché lo conosce, ha una responsabilità maggiore rispetto ad altri Ministri del suo Esecutivo che sono all'oscuro di questa realtà. Lei dovrà rispondere al Paese reale, e non a quello delle favole che va a raccontare.</seg>
               <seg xml:id="ParlaMint-IT_2014-06-24-LEG17-Sed-268.seg71">Diceva ieri il presidente di Confindustria Squinzi che esiste un sabotaggio alla crescita sistematico: è vero. Aspettiamo ancora di capire quale sarà la sua riforma della pubblica amministrazione; una riforma che è sembrata l'ennesimo provvedimento omnibus, e non lo diciamo noi dai banchi dell'opposizione, ma lo dice nientedimeno che il Quirinale: l'ennesimo decreto "polpettone" con dentro tutto, nel quale non si risolve niente. Ma si esce con gli slogan sui giornali: riformata la pubblica amministrazione. PRESIDENTE. La prego di concludere, senatore Candiani. CANDIANI (LN-Aut). Signor Presidente, questo resta un Paese - mi avvio alla conclusione - nel quale ci vogliono sette anni per avere l'autorizzazione ad aprire un negozio, undici anni per decidere di non dare l'autorizzazione ad un rigassificatore e 170 giorni per decidere semplicemente se pagare i debiti della pubblica amministrazione. Tutto ciò che vediamo, dà l'idea di un Paese alla rovescia: un Paese che è portato a pensare che si risolvano i problemi con un gol a una partita di calcio. Non è questo il Paese che vogliamo: quello che vogliamo è un Paese reale, fatto di...</seg>
               <incident type="sound">
                  <desc>Il microfono si disattiva automaticamente.</desc>
               </incident>
               <seg xml:id="ParlaMint-IT_2014-06-24-LEG17-Sed-268.seg72">PRESIDENTE. Senatore Candiani, se desidera può consegnare il testo del suo intervento.</seg>
               <kinesic type="applause">
                  <desc>Applausi dal Gruppo LN-Aut</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg73">È iscritta a parlare la senatrice Lezzi. Ne ha facoltà.</seg>
            </u>
            <note type="speaker">LEZZI (M5S)</note>
            <u ana="#regular" who="#LezziBarbara" xml:id="ParlaMint-IT_2014-06-24-LEG17-Sed-268.u12">
               <seg xml:id="ParlaMint-IT_2014-06-24-LEG17-Sed-268.seg74">Signora Presidente, non ho molto da dire al presidente Renzi, a parte alcune cose che conosce molto bene, come ad esempio il fatto che la politica di autorità che ci è stata imposta finora non ha portato altro che una disoccupazione intollerabile, per non parlare della pressione fiscale, riguardo alla quale, nonostante il premier Renzi voglia fare credere che non gli sia di competenza, in realtà l'ultima supertassa, la TASI, l'ha firmata proprio lui, dichiarando però di non averne capito niente, contrariamente a milioni di italiani che il 16 giugno l'hanno già pagata. Quello che noi vorremmo chiedere al presidente Renzi sarebbe di riguardare tutti i vincoli, compreso quello del fiscal compact. Presidente Renzi, se mi ascolta magari le dico gli impegni che chiediamo. A noi interesserebbe la revisione, o meglio, l'abolizione completa del fiscal compact. Comunque, dal momento che il presidente Renzi non mi ascolta è inutile che vada avanti, signora Presidente. Chiedo di consegnare il mio intervento perché sia allegato al Resoconto, così lo leggiamo insieme a quello che ha consegnato lui.</seg>
               <kinesic type="applause">
                  <desc>Applausi dal Gruppo M5S</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg75">PRESIDENTE. La Presidenza l'autorizza in tal senso.</seg>
               <seg xml:id="ParlaMint-IT_2014-06-24-LEG17-Sed-268.seg76">È iscritto a parlare il senatore Carraro. Ne ha facoltà.</seg>
            </u>
            <note type="speaker">CARRARO (FI-PdL XVII)</note>
            <u ana="#regular" who="#CarraroFranco" xml:id="ParlaMint-IT_2014-06-24-LEG17-Sed-268.u13">
               <seg xml:id="ParlaMint-IT_2014-06-24-LEG17-Sed-268.seg77">Signor Presidente del Consiglio, Forza Italia è all'opposizione, ma speriamo comunque ci siano le condizioni per collaborare sulle riforme.</seg>
               <seg xml:id="ParlaMint-IT_2014-06-24-LEG17-Sed-268.seg78">Questo Governo non ci piace, ma tifiamo con convinzione affinché lei e il suo Governo riusciate a fare in Europa gli interessi del nostro Paese: il Paese ne ha bisogno.</seg>
               <seg xml:id="ParlaMint-IT_2014-06-24-LEG17-Sed-268.seg79">L'Europa è in mezzo al guado; ha fatto delle cose, soprattutto ha determinato settant'anni di pace, ma, nello stesso tempo, non fa troppo. Bisogna andare avanti. Ci auguriamo che in questi sei mesi ci possa essere una svolta.</seg>
               <seg xml:id="ParlaMint-IT_2014-06-24-LEG17-Sed-268.seg80">Vorrei attirare la sua attenzione sul problema della BCE. Fino al 2011 la BCE ha combattuto l'inflazione: eppure la crisi economica era già presente dal 2007-2008. Draghi ha immesso liquidità nel sistema, ha modificato la cosa. Si è andati avanti, ma bisogna andare ancora più avanti. Noi pensiamo sia indispensabile che la Banca centrale europea possa stampare l'euro e che faccia una politica monetaria come la fanno tutti i grandi Paesi: gli Stati Uniti, il Giappone, la Russia, la Cina. Perché non lo deve poter fare l'Europa? Faccio un piccolo esempio per quanto riguarda il contante che si può utilizzare: perché non si può stabilire una norma per cui il contante che circola in Italia sia lo stesso che circola in Francia, in Germania e negli altri Paesi che fanno parte dell'area euro? Altrimenti, non si riesce a creare veramente l'euro come moneta nazionale di ogni Paese che ne fa parte.</seg>
               <seg xml:id="ParlaMint-IT_2014-06-24-LEG17-Sed-268.seg81">Infine, signor Presidente del Consiglio, le faccio presente che se il ministro Padoan vuole ridurre le tasse e se non vuole sostituire alcune tasse con altre tasse c'è una sola strada: quella di riuscire a contenere la spesa pubblica. Ebbene, signor Presidente del Consiglio, lei ha fatto annunci importanti in questa direzione, ma di risultati concreti fino ad ora non ne abbiamo ancora visti.</seg>
               <kinesic type="applause">
                  <desc>Applausi dal Gruppo FI-PdL XVII</desc>
               </kinesic>
               <note>PRESIDENTE. È iscritta a parlare la senatrice Puglisi. Ne ha facoltà.</note>
            </u>
            <note type="speaker">PUGLISI (PD)</note>
            <u ana="#regular" who="#PuglisiFrancesca" xml:id="ParlaMint-IT_2014-06-24-LEG17-Sed-268.u14">
               <seg xml:id="ParlaMint-IT_2014-06-24-LEG17-Sed-268.seg82">Signora Presidente, caro presidente Renzi, le famiglie italiane guardano al semestre italiano di presidenza dell'Unione europea con rinnovata speranza. Sperano che, dopo il messaggio chiaro dato alle ultime elezioni, l'Europa non rappresenti più l'incubo di austerità tecnocratica che ha spinto il nostro Paese, immobile da troppi anni, nella recessione e nella disoccupazione più drammatica dal Dopoguerra. Quell'incubo va scacciato a suon di riforme, in Italia e in Europa.</seg>
               <seg xml:id="ParlaMint-IT_2014-06-24-LEG17-Sed-268.seg83">Il senatore Candiani ora è uscito dall'Aula, ma credo vi sia un limite alla decenza dei discorsi parlamentari e credo che oggi lo abbia superato.</seg>
               <kinesic type="applause">
                  <desc>Applausi dal Gruppo PD.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg84">L'Italia ha molto da offrire all'Europa oggi. Dobbiamo solo imparare a guardare al presente e al futuro consapevoli delle nostre straordinarie realtà, senza le quali la comunità civile europea sarebbe più povera.</seg>
               <seg xml:id="ParlaMint-IT_2014-06-24-LEG17-Sed-268.seg85">Tra i tanti esempi che si possono fare ne scelgo uno: si chiamano Patrizia Caraveo, Andrea Cimatti, Paolo Giommi, Alvio Renzini, sono i quattro italiani tra i primi cento al mondo al vertice della ricerca astrofisica mondiale secondo l'analisi dell'istituto di ricerca Thomson Reuters.</seg>
               <seg xml:id="ParlaMint-IT_2014-06-24-LEG17-Sed-268.seg86">La 7ᵃ Commissione del Senato ha svolto un'indagine conoscitiva sullo stato della ricerca in Italia e abbiamo ascoltato decine e decine di enti di ricerca, orgogliosi del proprio lavoro, già proiettati in una dimensione di lavoro globale, che chiedono più autonomia e soprattutto libertà da procedure burocratiche e dai vincoli che li equiparano al pubblico impiego.</seg>
               <seg xml:id="ParlaMint-IT_2014-06-24-LEG17-Sed-268.seg87">La ricerca di base e la ricerca applicata sono le autostrade su cui deve correre l'innovazione, da cui si può attingere per rilanciare la competitività dell'industria italiana ed europea. Sì, siamo il Paese della «Grande bellezza», che dobbiamo saper trasformare anche in ricchezza, come il nuovo decreto sulla cultura e il turismo intende fare, ma siamo anche il Paese che ha fior di imprese della meccanica e del packaging, leader a livello mondiale, grazie proprio alla qualità dei propri ingegneri. Nei mille giorni del suo Governo, oltre a dover raggiungere gli obiettivi di convergenza europea, abbiamo il compito di raggiungere obiettivi di convergenza interna. Presidente, lei parla spesso di scuola: non smetta mai di farlo, anche durante il semestre europeo, perché se l'Europa non è solo norme prescrittive e cavilli, ma è il destino comune dei nostri figli e una comunità di valori, serve più scuola, più educazione, più mobilità europea per studenti e insegnanti. Molte recenti ricerche denunciano la forte denatalità, l'alta disoccupazione femminile, la povertà educativa dei bambini e delle bambine che sta attraversando l'Italia. L'Italia dei divari nasce a scuola: mentre in Emilia-Romagna, Toscana e in molte Regioni del Nord abbiamo già raggiunto il 33 per cento di copertura dei posti nido e abbiamo un tasso di occupazione femminile che ci mette in regola con l'Europa, in Calabria - il ministro Lanzetta lo sa - solo il 2,1 per cento dei bambini trova un posto al nido e, come conseguenza, il tasso di occupazione femminile è pari a quello del Pakistan. E così, senza asili e tempo pieno alla primaria gli studenti del Sud è come se avessero frequentato due anni in meno di scuola. Serve un nuovo piano nazionale di azione per assicurare a tutti, da Bolzano a Lampedusa, le stesse opportunità di apprendimento. Se l'istruzione, leva fondamentale per la crescita, l'inclusione, l'uguaglianza e la libertà, è uno dei valori fondanti l'Unione europea, non può essere considerata tra i costi e i vincoli del Patto di stabilità da rispettare. Deve essere considerata l'investimento più grande e più urgente che l'Unione assicura agli Stati membri per la costruzione di una vera cittadinanza europea. Il Governo ha affrontato di petto un'emergenza nazionale, l'edilizia scolastica, con un'iniezione di 2,5 miliardi per mettere in sicurezza le scuole ed edificarne di nuove che siano anche nuovi ambienti di apprendimento. Ma non saranno le riforme dall'alto ad ordinare agli insegnanti di rivoluzionare la didattica per dimezzare la dispersione scolastica ed alzare i livelli di apprendimento degli studenti italiani: è la loro professionalità che può farli diventare leader del cambiamento, abbandonando la lezione frontale e recuperando coinvolgimento e responsabilità del risultato. PRESIDENTE. Senatrice, la invito a concludere. PUGLISI (PD). Per questo, suggerivo di accorpare INDIRE e INVALSI in un unico istituto nazionale di valutazione per la valutazione e la ricerca educativa. Chiudo il mio intervento con un raffronto. Furono le maestre e i maestri con il loro lavoro incessante a fare davvero l'unità d'Italia, perché la mancanza di istruzione impediva agli italiani, più di ogni cosa, la partecipazione consapevole alla vita sociale e politica del nuovo Stato. PRESIDENTE. Concluda il suo intervento, per favore. Sono terminati i minuti a sua disposizione. Altrimenti sarò costretta a toglierle la parola. PUGLISI (PD). Sono quindi gli insegnanti oggi che possono riscrivere parole nuove e valori condivisi per l'Europa.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <note>PRESIDENTE. È iscritto a parlare il senatore Campanella. Ne ha facoltà.</note>
            </u>
            <note type="speaker">CAMPANELLA (Misto-ILC)</note>
            <u ana="#regular" who="#CampanellaFrancesco" xml:id="ParlaMint-IT_2014-06-24-LEG17-Sed-268.u15">
               <seg xml:id="ParlaMint-IT_2014-06-24-LEG17-Sed-268.seg88">Signora Presidente, colleghi, rappresentanti del Governo, ho ascoltato con attenzione le dichiarazioni del Presidente del Consiglio e rilevo che dalle sue parole traluce un netto cambiamento di verso nella rappresentazione dei nostri rapporti con il resto dell'Unione. Ad ascoltarla si potrebbe dire che si è passati dalla mancanza di autostima, mirabilmente impersonata dai Presidenti del Consiglio che l'hanno preceduta (quasi un complesso di inferiorità che si manifestava con una serie di locuzioni riconducibili a «ce lo chiede l'Europa»), ad un atteggiamento un po' guascone, che non mancherà di risollevare il morale di quanti, davanti alla televisione, sperano una qualche rivalsa dalla propria vita economicamente grama. Rivalsa magari auspicabile da un Presidente del Consiglio giovane, ottimista e volenteroso. Una vera e propria esplosione di autostima.</seg>
               <seg xml:id="ParlaMint-IT_2014-06-24-LEG17-Sed-268.seg89">Tuttavia non ci si deve sottrarre ad un sano bagno di realismo: il morale alto, come ben sanno i militari, aiuta, ma non sostituisce munizioni ed attrezzature. L'Europa negli ultimi anni ha vissuto sotto dettatura della sua parte più ricca. Si è ritenuto, ed alcuni lo ritengono ancora, che la medicina contro la crisi sia il rigore. Un rigore cieco ai suoi effetti e sordo alla sofferenza delle persone. Rigore perfettamente rappresentato dalla moneta unica, l'euro, che, in assenza di una politica fiscale coordinata dell'Unione, è vista come il simbolo di un'oppressione.</seg>
               <seg xml:id="ParlaMint-IT_2014-06-24-LEG17-Sed-268.seg90">Si è cercato, e si cerca ancora, la salvezza delle famiglie attraverso la ripartenza delle imprese, laddove per imprese si parla delle piccole e medie imprese, ma si guarda e si lavora per le multinazionali, che meglio sanno rappresentare i propri interessi.</seg>
               <seg xml:id="ParlaMint-IT_2014-06-24-LEG17-Sed-268.seg91">Lei, signor Presidente del Consiglio, ci ha dichiarato che si sente in grado di intraprendere una intensa battaglia per far cambiare verso all'Europa, ma da quest'ottica mi permetto di suggerirle di stemperare il suo encomiabile «ottimismo della volontà» con un poco di salubre «pessimismo della ragione». Lei ha parlato di alzare l'asticella delle nostre ambizioni. Le chiediamo di essere conseguente, ma questo significa anche alzare la voce con i nostri partner, laddove questi si chiudessero in un ostinato diniego. Con quali richieste? Per intenderci, noi pensiamo che nel 2003 la Germania abbia fatto bene a chiedere di sforare il 3 per cento nel rapporto deficit -PIL. PRESIDENTE. Concluda il suo intervento, senatore Campanella. CAMPANELLA (Misto-ILC). E che noi sbagliamo a non spingere, per noi e per tutti i Paesi dell'Unione in difficoltà, per la sospensione di quella soglia; o per la non contabilizzazione delle spese per certi tipi di investimenti (penso alla trasformazione delle modalità di produzione di energia, che ridurrebbe la nostra dipendenza dalle fonti fossili e quindi dai Paesi extracomunitari); o per la creazione di obbligazioni europee per mutualizzare il debito pubblico e così togliere dalla morsa della speculazione finanziaria i partner in difficoltà...</seg>
               <incident type="sound">
                  <desc>Il microfono si disattiva automaticamente.</desc>
               </incident>
               <seg xml:id="ParlaMint-IT_2014-06-24-LEG17-Sed-268.seg92">Signora Presidente, chiedo di poter allegare al Resoconto della seduta odierna la restante parte del mio intervento.</seg>
               <seg xml:id="ParlaMint-IT_2014-06-24-LEG17-Sed-268.seg93">PRESIDENTE. La Presidenza l'autorizza in tal senso.</seg>
               <seg xml:id="ParlaMint-IT_2014-06-24-LEG17-Sed-268.seg94">È iscritta a parlare la senatrice Blundo. Ne ha facoltà.</seg>
            </u>
            <note type="speaker">BLUNDO (M5S)</note>
            <u ana="#regular" who="#BlundoRosettaEnza" xml:id="ParlaMint-IT_2014-06-24-LEG17-Sed-268.u16">
               <seg xml:id="ParlaMint-IT_2014-06-24-LEG17-Sed-268.seg95">Signora Presidente, colleghi senatori, da alcune settimane ci siamo ormai abituati agli annunci di questo Governo. Lei, presidente Renzi, bisogna riconoscerlo, è un grande comunicatore, perché è capace di veicolare velocemente i suoi proclami, e non perde occasione di vantarsi del 40,8 per cento dei consensi conseguiti nelle ultime elezioni europee, dimenticandosi non solo che quel 40,8 per cento è una parte di quel 53 per cento di elettori che è andato a votare, ma, cosa ancora più importante, che il restante 47 per cento non si è fidato neppure di lei.</seg>
               <seg xml:id="ParlaMint-IT_2014-06-24-LEG17-Sed-268.seg96">Ne ha fatti tanti di annunci in questi primi quattro mesi di Governo, signor Renzi, al punto che gli italiani quasi non riescono a starle dietro, vittime di quel sensazionalismo che la contraddistingue e che purtroppo, se non si è attenti, rischia di far dimenticare le tante promesse che già non sta mantenendo.</seg>
               <seg xml:id="ParlaMint-IT_2014-06-24-LEG17-Sed-268.seg97">Il 25 febbraio scorso, quando venne in quest'Aula a chiederci la fiducia, ci disse che avrebbe investito sulle energie rinnovabili. «Abbiamo in mente» affermò in quell'occasione «di fare un piano industriale sulle rinnovabili perché crediamo che da questo settore possano nascere nuove opportunità occupazionali, nuovi posti di lavoro». I suoi però sembrano solo buoni propositi, a causa delle notizie che giungono dal Ministero dello sviluppo economico e da alcune indiscrezioni di stampa sull'imminente emanazione del decreto cosiddetto spalma incentivi per i titolari di impianti di energie rinnovabili superiori ai 200 kilowatt.</seg>
               <seg xml:id="ParlaMint-IT_2014-06-24-LEG17-Sed-268.seg98">È una decisione, stigmatizzata anche dal «Wall Street Journal» e dal «Financial Times», che penalizzerebbe le piccole e medie imprese del settore, mettendo a rischio ben 10.000 posti di lavoro, e bloccherebbe un trend positivo che dal 2008 al 2012 ha visto aumentare la produzione di energia rinnovabile nel nostro Paese dal 20 per cento al 34 per cento. Sarebbe questa, signor Renzi, la sua idea per la realizzazione degli obiettivi contenuti nel quadro per le politiche dell'energia e del clima per il periodo dal 2020 al 2030 e per cambiare verso all'Italia? Ci auguriamo che, illuminandosi sulla via di Damasco, abbandoni il prima possibile la propaganda sulle rinnovabili e che dedichi un po' del suo tempo libero ad approfondire la conoscenza del settore e i benefici che da esso sono derivati e che potrebbero ancora derivare. L'Italia non potrà mai economicamente ripartire se ci fermiamo alle parole. Da quanto tempo si parla anche dello scomputo delle spese per investimenti destinati ad infrastrutture, prevenzione del rischio sismico ed idrogeologico, ricerca e messa in sicurezza degli edifici pubblici dal rigido rapporto tra deficit e PIL al 3 per cento, misura sulla quale saremmo pienamente d'accordo? Ieri c'è stata, in proposito, anche una timida apertura della cancelliera Merkel, che ha ipotizzato una maggiore flessibilità sul Patto di stabilità, ma il vero nodo è quello di permettere ai Comuni virtuosi, che non hanno deficit in bilancio, di poter derogare e tornare a spendere in opere e servizi che produrrebbero un diretto ed immediato beneficio per la collettività sia in termini di servizi sia nella possibilità di far riprendere l'economia. Mi permetta, infine un accenno a due ulteriori questioni. Una è l'immigrazione, per la quale concordo sulla necessaria contestualizzazione europea dell'operazione Mare nostrum, finora liquidata dall'Unione europea solo sulle spalle del sud Europa e a carico dell'Italia. L'altra è il contrasto alla contraffazione dei prodotti, versante sul quale è necessario nel prossimo semestre di Presidenza italiana un maggior impegno del Governo italiano per il rafforzamento ed il coordinamento della normativa a livello europeo. Presidente Renzi, ci auguriamo che il suo mandato...</seg>
               <incident type="sound">
                  <desc>Il microfono si disattiva automaticamente.</desc>
               </incident>
               <seg xml:id="ParlaMint-IT_2014-06-24-LEG17-Sed-268.seg99">PRESIDENTE. Senatrice, se vuole può consegnare l'intervento.</seg>
               <seg xml:id="ParlaMint-IT_2014-06-24-LEG17-Sed-268.seg100">Chiedo di allegare il testo integrale dell'intervento. PRESIDENTE. La Presidenza l'autorizza in tal senso. È iscritto a parlare il senatore Tomaselli. Ne ha facoltà.</seg>
            </u>
            <note type="speaker">TOMASELLI (PD)</note>
            <u ana="#regular" who="#TomaselliSalvatore" xml:id="ParlaMint-IT_2014-06-24-LEG17-Sed-268.u17">
               <seg xml:id="ParlaMint-IT_2014-06-24-LEG17-Sed-268.seg101">Signora Presidente, colleghi, signor Presidente del Consiglio, lei ha fatto riferimento nel suo intervento al recente voto europeo che ha espresso in maniera evidente e plastica la frattura profonda che scorre nel ventre del nostro continente riguardo alle prospettive dell'Unione. Il voto consegna non solo al Partito Democratico, ma all'Italia intera la speranza che si possa uscire nel nostro continente da una crisi così grave con più solidarietà, con politiche comuni più incisive e meno rigide. Insomma proprio dall'Italia, da uno dei Paesi che più ha sofferto le conseguenze di una crisi così lunga e i vincoli stringenti di natura finanziaria, viene la spinta più forte ad un'Europa più solidale, più sociale e più inclusiva. Questo voto è arrivato a pochi giorni dall'avvio del semestre a guida italiana dell'Unione europea: una coincidenza che ci dice che tocca a noi, tocca all'Italia, tocca a lei, presidente Renzi, in questi prossimi sei mesi costruire le condizioni per realizzare una vera e propria svolta nella storia recente del sogno europeo, da troppo appannato per via di troppi egoismi e squilibri interni.</seg>
               <seg xml:id="ParlaMint-IT_2014-06-24-LEG17-Sed-268.seg102">Abbiamo infatti conosciuto in questi anni l'Europa delle rigidità e delle compatibilità racchiuse nella ormai celebre frase: «Ce lo chiede l'Europa». Ora dobbiamo riuscire a far affermare l'Europa delle opportunità e della crescita. Non sarà facile, anzi. La ripresa economica che in Europa, come timidamente anche in Italia, comincia a farsi strada è ancora troppo debole e contraddittoria. Rischiamo di vivere infatti nei prossimi mesi, in Europa come in Italia, un grande insopportabile paradosso: la grande crisi, che negli anni scorsi è scoppiata come crisi dei mercati finanziari, per quegli stessi mercati è ormai superata, mentre per chi più di altri l'ha subita sulla propria pelle, per le famiglie, i lavoratori, i giovani, le imprese, per tutti costoro la crisi è ancora tutta lì, a mostrare i segni di una vera e propria devastazione sociale.</seg>
               <seg xml:id="ParlaMint-IT_2014-06-24-LEG17-Sed-268.seg103">Bene ha fatto la Commissione europea nei mesi scorsi a dare prova di attenzione all'economia reale con la comunicazione al Parlamento europeo intitolata «Per una rinascita industriale europea». Mi pare che anche lei, presidente Renzi, abbia più volte mostrato in questi ultimi giorni grande interesse ed attenzione verso tale prospettiva. Del resto, il nostro è il Paese a più alta tradizione manifatturiera d'Europa; è il Paese non della caricatura del cosiddetto piccolo è bello ma di un'originale e solida presenza di piccole e medie imprese manifatturiere.</seg>
               <seg xml:id="ParlaMint-IT_2014-06-24-LEG17-Sed-268.seg104">Sappiamo bene che nessun processo di rilancio del nostro patrimonio industriale può realizzarsi senza un ambiente favorevole in Europa, così come in Italia, fatto di scelte lungimiranti in ambito normativo e di politiche comuni, così come di moderne ed integrate infrastrutture nei settori dell'informazione, dell'energia, dei trasporti, dello spazio e delle reti di comunicazione. Saranno questi i settori su cui si misureranno più di altri una più solida competitività dell'industria europea, un effettivo rilancio degli investimenti e dei consumi interni e la capacità di portare finalmente a soluzione la differenza abissale di velocità di sviluppo tra aree interne dell'Europa e dell'Italia (con particolare riferimento al nostro Mezzogiorno).</seg>
               <seg xml:id="ParlaMint-IT_2014-06-24-LEG17-Sed-268.seg105">In questo tempo così duro per tanti che soffrono una crisi che hanno dovuto subire per i guasti di politiche e di vicende economiche di cui non hanno alcuna responsabilità, una crisi che non tutti hanno vissuto allo stesso modo, per alcuni drammatica, per pochi, pochissimi occasione per aumentare le proprie fortune, non ci possono più essere santuari intoccabili, né in Italia né in Europa, a cominciare dai custodi irresponsabili (nel senso etimologico del termine) di un ordine economico e finanziario che ha prodotto guasti enormi per molti ed opportunità per pochi. Per questo, presidente Renzi...</seg>
               <seg xml:id="ParlaMint-IT_2014-06-24-LEG17-Sed-268.seg106">PRESIDENTE. La invito a concludere, senatore Tomaselli.</seg>
               <seg xml:id="ParlaMint-IT_2014-06-24-LEG17-Sed-268.seg107">Concludo, signora Presidente. Per questo, se posso permettermi di formulare un augurio a lei e all'Italia, auguro di portare in Europa, oltre alla sua determinazione, l'ansia di riforme non più rinviabili all'insegna di equità e giustizia sociale che sale dal nostro Paese e l'ansia di futuro migliore che viene dalla nuove generazioni del nostro Paese, quelle generazioni più volte chiamate Erasmus. Forse, le generazioni più europeiste da sempre.</seg>
               <kinesic type="applause">
                  <desc>Applausi dal Gruppo PD e del senatore Buemi.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg108">Signora Presidente, chiedo di poter consegnare il testo del mio intervento affinché sia pubblicato in allegato al Resoconto.</seg>
               <seg xml:id="ParlaMint-IT_2014-06-24-LEG17-Sed-268.seg109">PRESIDENTE. La Presidenza l'autorizza in tal senso.</seg>
               <seg xml:id="ParlaMint-IT_2014-06-24-LEG17-Sed-268.seg110">È iscritto a parlare il senatore Maran. Ne ha facoltà.</seg>
            </u>
            <note type="speaker">MARAN (SCpI)</note>
            <u ana="#regular" who="#MaranAlessandro" xml:id="ParlaMint-IT_2014-06-24-LEG17-Sed-268.u18">
               <seg xml:id="ParlaMint-IT_2014-06-24-LEG17-Sed-268.seg111">Signora Presidente, onorevoli colleghi, il nostro Gruppo sosterrà lo sforzo che il presidente Renzi ha delineato nel suo intervento, quel profondo cambiamento nell'agenda politica ed economica europea necessario per rilanciare crescita e lavoro, lo sforzo per definire le necessarie riforme strutturali a livello nazionale, lo sforzo per rafforzare il ruolo dell'Europa nel mondo.</seg>
               <seg xml:id="ParlaMint-IT_2014-06-24-LEG17-Sed-268.seg112">Se c'è una cosa che non è uscita ridimensionata dalle elezioni è proprio l'esigenza di porre al centro della legislatura quella che noi abbiamo chiamato la riforma europea dell'Italia, cioè le riforme necessarie per la piena integrazione dell'Italia nella nuova Europa.</seg>
               <seg xml:id="ParlaMint-IT_2014-06-24-LEG17-Sed-268.seg113">Oggi più che mai la scelta che il Paese deve compiere è quella pro o contro la profonda trasformazione dell'Italia. Oggi più che mai il vero spartiacque della politica italiana non è quello tra la vecchia sinistra e la vecchia destra: il vero discrimine è tra chi vuole cogliere l'occasione offerta dalla crisi per innescare un processo di allineamento dell'Italia ai migliori standard europei e chi pensa che questo progetto sia irrealizzabile. Noi non rinunciamo a pensare che queste cose in Italia si possano fare. Nella situazione in cui siamo il Paese ha bisogno di cambiamento, ha bisogno di fiducia, ha bisogno di riforme e non può più permettersi i ritardi culturali della vecchia politica. A ben guardare alcuni degli interventi che ho ascoltato non sono che un'espressione di quello che Riccardo Perissich ha chiamato il «complesso di Calimero»: quel sistematico vittimismo che ha afflitto il nostro Paese in tutta la sua avventura europea, al quale val la pena di accennare poiché è sempre accompagnato - questo è il punto - dalla sfiducia nel poter affrontare con successo come collettività nazionale la sfida di modernità che viene dall'Europa. Le difficoltà economiche hanno fatto emergere infatti tutti i nostalgici del vecchio statalismo e nuovi correnti protezionistiche. L'Europa in questo contesto è stata additata come complice del capitalismo internazionale. Sarebbe lo strumento usato per privare il nostro Paese del suo patrimonio e del controllo della sua economia con il contorno di congiure oscure, congiure tra potentati italiani e internazionali sul panfilo della Regina d'Inghilterra. L'euroscetticismo di casa nostra è perciò molto diverso da quello degli altri Paesi; non si nutre di una particolare visione dell'Europa, non ha niente a che fare con i liberisti anglofili, ma è piuttosto il prodotto della necessità - oggi evidente a tutti - di colmare il divario tra le parole e i fatti, tra la retorica europeista e le scelte concrete di politica interna. Non c'è verso: per poter essere protagonisti dell'Europa bisogna poter essere protagonisti di noi stessi, perché la maggior parte dei nostri problemi sono interni e vengono da lontano, visto che, tanto per fare un esempio, il declino del nostro sistema educativo, il collasso del sistema giudiziario e la stagnazione degli investimenti non nascono certo oggi. Lei può contare, signor Presidente, sulla vittoria elettorale sui populisti e soprattutto sulla percezione di una seria determinazione a portare a termine in Italia le riforme strutturali promesse. Per pesare davvero in Europa non serve - come è stato detto - alzare la voce, ma è questa determinazione quella che più conta. All'Italia si offre una straordinaria opportunità per riacquistare un ruolo da protagonista, anche perché tornare indietro non è un'opzione. Passata la nottata le cose non torneranno come prima. Il mondo sta cambiando vorticosamente. Quando gli storici, tra cent'anni, guarderanno ai primi anni del secolo, l'evento più rilevante probabilmente non sarà la crisi finanziaria che da anni attanaglia il mondo occidentale. La realtà più importante sarà quello che gli americani chiamano the rise of the rest : l'ascesa del resto del mondo; la crescita, il risveglio, di Paesi come la Cina, l'India, il Brasile e moltissimi altri (l'elenco è interminabile): la più grande uscita di massa dalla povertà nella storia del mondo. Si tratta di una crescita che è più visibile in Asia ma che non è confinata all'Asia: più di trenta Paesi africani (due terzi del continente) dal 2007 sono cresciuti a un tasso superiore al 4 per cento annuo. Inoltre, il vecchio ordine nato dalle macerie della Seconda guerra mondiale rischia di crollare. L'America non ha più la scala né la forza né il consenso interno per agire come Atlante che regge sulle spalle il mondo fornendogli la locomotiva economica e la sicurezza militare. Non è scritto da nessuna parte che il declino e la decadenza siano un destino e un esito inevitabile. La tecnologia, il ruolo dell'immigrazione, i miglioramenti nella sanità, norme che incoraggino una partecipazione più grande delle donne nell'economia sono solo alcune delle misure che potrebbero cambiare le tendenze attuali. Ma il nostro futuro è necessariamente legato a quello dei nostri partner europei e si tratta di cogliere fino in fondo la lezione della crisi dell'Eurozona in quanto conseguenza dell'incompiutezza del cammino seguito dall'Unione dopo Maastricht. Quel che occorre, infatti, non è solo una politica monetaria, ma una politica fiscale, di bilancio e macroeconomica effettivamente europea. È verso un'Europa più federale, più integrata e più forte nella sua capacità di parlare e agire all'unisono che è inevitabile (e dico anche indispensabile) muoversi. Va da sé che l'obiettivo principale dei prossimi mesi sarà quello di superare appieno la crisi economica e finanziaria e rilanciare la crescita dell'Unione. Bene ha fatto il Governo a premere per nomine che non si rifacciano solo a criteri o a schemi geografici, ma abbiano forti contenuti politici, e ha fatto bene a ipotizzare lo scambio tra un pacchetto di riforme e l'utilizzo di margini di flessibilità. Ma servono anche politiche espansive, che trainino la crescita in Europa, da parte della Germania e degli altri Paesi in attivo, e anche da parte dell'Unione, attraverso il bilancio federale, come fanno gli americani, che usano il bilancio federale in chiave espansiva. Il che significa che l'Italia deve mettersi alla testa, insieme agli altri Paesi fondatori dell'Europa, per scommettere sull'unione politica, sugli Stati uniti d'Europa. Il secondo elemento, che richiamo rapidamente, è la questione energetica. Se ci volevano degli incentivi per convincere l'Europa a porsi finalmente il problema di una politica di sicurezza energetica degna di questo nome, dopo l'Ucraina gli incentivi ci sono. Senza contare che lo shale oil, costando oggi un terzo di quello importato in Europa, è destinato a dare un vantaggio competitivo enorme all'industria americana, non solo nel settore delle industrie energivore, ma anche della manifattura e dei servizi. In altri termini, la competitività del sistema industriale europeo, già colpita dai processi di industrializzazione dei Paesi emergenti, è adesso messa a repentaglio anche dal nuovo sviluppo, forte e prevedibile, dell'industria statunitense. Serve una risposta immediata: bisogna mettere in cantiere subito quella politica energetica europea che non si è riusciti a varare per anni. Bisogna spingere il Consiglio europeo ad accettare l'idea che occorra finalmente privarsi, anche in questo settore, almeno in parte, della sovranità nazionale in questa materia. Il terzo aspetto che deve incidere sulla condizione europea è la creazione del mercato unico euro-americano, rappresentato dalla Transatlantic trade and investment partnership (TTIP), a patto che il negoziato transatlantico su commercio e investimenti venga condotto sapendo di cosa si tratta: una grande occasione politica per l'Occidente, forse l'ultima, per riuscire a influenzare in modo determinante, attraverso un accordo che interessa quasi la metà del PIL mondiale, regole e principi di funzionamento dell'economia globale. La disponibilità americana ha un significato strategico. Certamente c'è un motivo economico: come l'Europa, dopo la crisi anche l'America ha bisogno di aumentare le esportazioni; con il più grande accordo di libero scambio mai finora realizzato Europa e Stati Uniti darebbero vita ad un gigantesco mercato unico. Ma l'ampiezza del negoziato mira a costruire una relazione più strutturale e soprattutto più politica con l'Europa: la possibilità dell'idea di un mercato globale tra le democrazie, con al centro un pilastro euro-americano. Lei, signor Presidente del Consiglio, questa mattina si è chiesto qual è il ruolo dell'Europa nel mondo che cambia. Ecco, io provo a raccontarle - come lei ha sollecitato il Parlamento a fare - che tipo di orizzonte politico debba avere il disegno di un'Europa che civilizza la globalizzazione. C'è una minaccia alla stabilità globale rappresentata dall'emergere di Nazioni basate sul destabilizzante modello di capitalismo autoritario. C'è la possibilità di dare una nuova visione, una missione estroversa all'Europa, che renda produttiva e consolidi l'integrazione europea sul piano geopolitico ed economico. L'America è ormai troppo piccola per reggere da sola il ruolo di governatore e locomotiva del mondo. La sua capacità imperiale, pur restando superpotenza economica e militare, si è esaurita e non c'è una singola Nazione occidentale che possa aspirare alla successione. Il nucleo euroamericano può fare da magnete per l'inclusione delle altre democrazie nell'alleanza globale tra loro. Possiamo passare dalla centralità di una Nazione guida al modello di alleanza tra Nazioni democratiche convergenti e diffondere il modello democratico nel pianeta. Questo non è un sogno millenarista. Diffondere il modello democratico significa ridurre l'aggressività esterna e creare un mercato meno esposto ai rischi di guerra; favorire la stabilità politica e finanziaria, perché la democrazia regola in modo non conflittuale i cambi di potere; realizzare l'obiettivo di un capitalismo democratico, che comporta una ricchezza più diffusa e non concentrata. È questa la nuova missione dell'Europa. Nel periodo della pax americana l'Europa ha goduto di una protezione che l'ha isolata temporaneamente dalla normalità storica. La storia oggi è tornata. Lei ha richiamato il centenario della Grande guerra. lo vengo da Gorizia, un simbolo della Prima guerra mondiale sul fronte dell'Isonzo. In italiano si dice Gorizia, in tedesco Goerz, in sloveno Gorica e in friulano Gurizze. Non abbiamo mai dubitato di essere parte di una storia comune europea. Non abbiamo mai dubitato da quelle parti di coltivare un destino comune e anche valori comuni. Oggi che la storia è tornata, se gli Stati Uniti e l'Europa vogliono stare in prima linea sullo scenario mondiale dovranno farlo assieme, altrimenti nessuno potrà farlo. È questo l'orizzonte che il semestre dovrebbe delineare.</seg>
               <kinesic type="applause">
                  <desc>Applausi dai Gruppi SCpI e PD</desc>
               </kinesic>
               <note>PRESIDENTE. È iscritto a parlare il senatore Mario Mauro. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg114">(ore 18)</seg>
            </u>
            <note type="president">Presidenza del vice presidente CALDEROLI</note>
            <note type="time">18,00</note>
            <note type="speaker">MAURO Mario (PI)</note>
            <u ana="#regular" who="#MauroMario" xml:id="ParlaMint-IT_2014-06-24-LEG17-Sed-268.u19">
               <seg xml:id="ParlaMint-IT_2014-06-24-LEG17-Sed-268.seg115">Signor Presidente, nel partecipare al Governo l'augurio per il semestre che si apre, soprattutto perché il nostro Esecutivo in questo semestre possa essere decisivo per la ripartenza del progetto europeo, mi preme intervenire sull'aspetto della flessibilità.</seg>
               <seg xml:id="ParlaMint-IT_2014-06-24-LEG17-Sed-268.seg116">Il tema della flessibilità, in effetti, non riguarda solo gli aspetti di carattere economico-finanziario, ma è elemento dirimente di tutte le politiche dell'Unione europea e, soprattutto, si risolve rispetto ad una domanda che rimane vitale per il prosieguo di questo progetto. La domanda è la seguente: in questo momento come facciamo a superare il grosso degli interrogativi che riguardano il futuro dell'Unione europea, se non abbiamo la forza politica, sulla scorta degli ultimi risultati politici, per affrontare la riforma dei Trattati? È vero, infatti, che molte delle questioni europee si possono affrontare e risolvere entrando nel merito, senza dover affrontare il nodo dei Trattati. Per quello che riguarda, ad esempio, la politica estera e di difesa, il SEAE (Servizio europeo per l'azione esterna) appare un progetto che si consuma con una tendenza al nulla, se consideriamo che nelle sedi di merito l'Unione europea continua a rappresentarsi attraverso le ambasciate dei 28 Paesi membri. L'aggiunta ad essi, dunque, della rappresentanza dell'Unione europea altro non fa che tradurre una sorta di immagine di impotenza che paragona l'Unione europea ad una sorta di organizzazione non governativa.</seg>
               <seg xml:id="ParlaMint-IT_2014-06-24-LEG17-Sed-268.seg117">(ore 18,02) ( Segue MAURO Mario). Per quanto riguarda, ancora, il tema della cooperazione rafforzata, esso è sostanzialmente morto e rimane sullo sfondo l'aspetto quasi drammatico di un'Unione europea che, non potendo raggiungere su molti temi l'unanimità piena, si trascina di indecisione in indecisione, piuttosto che procedere di decisione in decisione. Da ultimo, l'immagine trascurata di Stati che faticano a prendere l'iniziativa alimenta la foga di coloro che hanno smesso - e da tempo - di credere nell'Unione europea. Alla fine dunque il tema del coraggio pare tradursi in ciò: tutti coloro che continuano a dirsi "euroconvinti", riuscendo appena a biascicare le risposte che l'Unione dovrebbe dare ai problemi dei cittadini, si mostrano all'opinione pubblica più che come "euroentusiasti" come "eurocretini", determinando in questo momento la tragica fine delle nostre speranze.</seg>
               <kinesic type="applause">
                  <desc>Applausi dal Gruppo LN-Aut</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg118">Mi auguro, pertanto, che l'esempio che il Governo italiano potrà dare in questi sei mesi di Presidenza possa rilanciare, e con forza, il progetto d'integrazione europea.</seg>
               <kinesic type="applause">
                  <desc>Applausi delle senatrici D'Onghia e Bignami.</desc>
               </kinesic>
               <note>PRESIDENTE. È iscritto a parlare il senatore Scavone. Ne ha facoltà.</note>
            </u>
            <note type="president">Presidenza della vice presidente FEDELI</note>
            <note type="time">18,02</note>
            <note type="speaker">SCAVONE (GAL)</note>
            <u ana="#regular" who="#ScavoneAntonio" xml:id="ParlaMint-IT_2014-06-24-LEG17-Sed-268.u20">
               <seg xml:id="ParlaMint-IT_2014-06-24-LEG17-Sed-268.seg119">Signora Presidente, mi rivolgo al Presidente del Consiglio, che non vedo però in Aula: probabilmente, lo spero per lui, starà vedendo il calcio d'inizio di una partita che si gioca in Brasile, mentre noi la partita ce la giochiamo in Italia, guardando all'Europa.</seg>
               <kinesic type="applause">
                  <desc>Applausi dal Gruppo LN-Aut e del senatore Ferrara.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg120">A parte questa considerazione iniziale, sento comunque di esprimere il mio compiacimento per un programma che sembra ambizioso e coraggioso e che il Presidente del Consiglio ha rassegnato stamani alla Camera ed oggi pomeriggio, consegnando il testo del suo intervento, all'Assemblea del Senato.</seg>
               <seg xml:id="ParlaMint-IT_2014-06-24-LEG17-Sed-268.seg121">Ho particolarmente apprezzato, tra l'altro, l'immagine efficace di un'Europa non altra rispetto al nostro quotidiano, ma strettamente interconnessa, invece, con la vita di ogni giorno e con i nostri problemi. Credo che proprio da qui sia opportuno partire per comprendere quanto resta da fare.</seg>
               <seg xml:id="ParlaMint-IT_2014-06-24-LEG17-Sed-268.seg122">Come ella ha detto, caro signor Presidente, nessuno al posto nostro può autorizzarci a fare l'Italia. «Se l'Italia fa l'Italia» - ha detto - «credo che il processo di unificazione europea possa decisamente cambiare e in modo molto rapido». Tutto ciò è in verità un prezioso contributo che noi italiani possiamo dare al rilancio dell'Europa.</seg>
               <seg xml:id="ParlaMint-IT_2014-06-24-LEG17-Sed-268.seg123">Sono convinto, infatti, che quanto sta accadendo e che è accaduto nell'Unione europea abbia poco a che vedere con la crisi economica mondiale e molto di più con la crisi di un progetto politico, che appare a molti come la più diretta sconfessione di un cammino di condivisione che aveva visto all'inizio il lavoro dell'Europa. Inoltre, è probabilmente riconducibile all'esigenza della leadership europea, sotto l'evidente egemonia tedesca, di consolidare un assetto sempre più efficiente, sempre più accentrato, anche a costo, così come abbiamo potuto vedere, di perdere qualche pezzo per strada. In questo senso, le dichiarate aperture da parte del Governo tedesco, di cui riferisce la stampa di oggi, non possono che essere lette con un favorevole auspicio: quello che sia ancora possibile riprendere quel cammino iscritto nella tradizione del pensiero politico e della storia costituzionale dell'Europa, secondo il quale la condivisione e la solidarietà, nella forma della garanzia delle autonomie e delle corporazioni, territoriali e non territoriali, e dei diritti dei singoli e delle comunità hanno rappresentato elementi fondamentali del delicato equilibrio tra i poteri. Spero quindi che l'Europa non sia finita; essa attraversa però un periodo di crisi che deve essere gestito come un'opportunità di rifondazione. L'Europa sarà quella che verrà fuori da un rinnovato disegno costituente che sappia tenere in debito conto questa sua natura vera, scritta nella sua storia e nella sua geografia. In altre parole, andiamo in Europa, in questa Europa della nostra quotidianità, ma Presidente - che mi dispiace non sia presente - andiamoci tutti, conformemente a quello spirito d'inclusione sociale che più volte è stato evocato nel suo pregevole intervento. Ho tuttavia il dovere di ricordare in questa sede che dobbiamo andare in Europa ma dobbiamo andarci tutti, e se farlo significa costituire un futuro di crescita e di occupazione teniamo conto che in Italia nel 2013, il tasso medio di disoccupazione è stato pari al 12,2 per cento, al Sud ha raggiunto il 19,7 per cento. Insomma, il tasso di disoccupazione tocca il suo picco nel Mezzogiorno, proprio adesso, nel 2014, con il 21,7 per cento e raggiunge tra i giovani in età compresa tra i quindici e i ventiquattro anni addirittura il 60,9 per cento, cioè il 61 per cento; vale a dire che sono 350.000 i ragazzi in cerca di lavoro al Sud, pari al 15 per cento della popolazione in questa fascia d'età. L'Europa manterrà i livelli del suo sostegno alle aree economicamente svantaggiate o sceglierà di abbandonarle al proprio destino? Il presidente Renzi ha ricordato che l'Europa è stata bravissima a volgersi dall'altra parte quando si tratta di uomini: è successo nei confronti dei profughi, ma anche delle popolazioni del Sud: ricordiamoci l'esperienza greca, per chi l'avesse dimenticata. In Italia, signor Presidente del Consiglio, sono quasi tutti meridionali i Comuni costretti la bancarotta. Secondo i dati dello Svimez (Associazione per lo sviluppo dell'industria nel Mezzogiorno), negli ultimi vent'anni, su 8.000 Comuni, 445 sono quelli che almeno una volta hanno dichiarato bancarotta (in Calabria uno su tre; uno su cinque in Campania), eppure queste disastrate realtà del Sud, povere tra i poveri, sono le uniche capaci di interventi di solidarietà e di gratuità. Bene ha fatto il Presidente del Consiglio a ricordare le migliaia di profughi che arrivano sulle nostre coste alla ricerca di migliori condizioni di vita. Probabilmente il Presidente del Consiglio non sa che, da una ricerca svolta dagli Istituti di psicologia delle Università della Sicilia orientale (ricerche che vengono svolte attraverso delle interviste), risulta che il 90 per cento dei ragazzi minori che arrivano da soli, dicono di essere arrivati per la semplice ragione che i genitori hanno messo da parte un gruzzolo per mandarli al di là del Mediterraneo nella speranza di una vita migliore, come facevano i nostri nonni mandando i nostri padri all'estero o al Nord del Paese, con la valigia con i lacci, investendo su di loro tutti i propri risparmi. Così come oggi avviene nei confronti dei 30.000 laureati che negli ultimi cinque anni hanno lasciato le regioni del Mezzogiorno, questa volta con l'investimento fatta nella formazione e con il vestito buono, per cercare collocazione nel Nord del Paese o, addirittura, al di là delle Alpi. Se questo è avvenuto, è avvenuto per una irresponsabile politica europea. Era il 1995 quando a Barcellona si celebrava una Conferenza nella quale si decideva il partenariato europeo: si parlava di libera percorrenza di merci e di popoli, ma ognuno restando nel proprio Paese. Il presidente Prodi, diventato per qualche settimana Presidente di quel semestre italiano di Presidenza europea, ricordava a tutti: « We will share everything, but the institution », e cioè saremo tutti liberi, passeranno le persone e le merci, ma ognuno resta nel proprio Paese. Invece, nel 2004 cambia la politica di questa Europa: non si parla più di libero scambio ma di rapporti di vicinato, nell'interesse della Germania. Una grande responsabilità, che è sulla coscienza di tutti. Cosa ci resta oggi? L'Unione europea viene oggi rappresentata da una agenzia molto discutibile, che è Frontex, nata per tutelare i confini e che rappresenta il disprezzo assoluto di quanto era stato invece dichiarato nella libera percorrenza. Signor Presidente del Consiglio (che non c'è), desidero ribadire il mio punto di vista. La Presidenza italiana dell'Unione europea sarà un successo se saprà dare agli abitanti delle aree del Sud del nostro Paese, che generosamente si spendono per i profughi del Mediterraneo, poveri che aiutano i poveri quando i ricchi volgono la testa altrove, un motivo per poter essere orgogliosi di essere italiani ed europei.</seg>
               <kinesic type="applause">
                  <desc>Applausi dai GruppiGAL e LN-Aut.</desc>
               </kinesic>
               <note>PRESIDENTE. È iscritto a parlare il senatore Panizza. Ne ha facoltà.</note>
            </u>
            <note type="speaker">PANIZZA (Aut (SVP, UV, PATT, UPT)-PSI-MAIE)</note>
            <u ana="#regular" who="#PanizzaFranco" xml:id="ParlaMint-IT_2014-06-24-LEG17-Sed-268.u21">
               <seg xml:id="ParlaMint-IT_2014-06-24-LEG17-Sed-268.seg124">Signora Presidente, colleghe e colleghi, rappresentanti del Governo, il Presidente del Consiglio ha utilizzato un concetto che a me piace molto: ha parlato di sfida. La politica oggi deve essere in grado di alzare l'asticella, dando una risposta ferma e convinta alla grande domanda di cambiamento che attraversa il Paese.</seg>
               <seg xml:id="ParlaMint-IT_2014-06-24-LEG17-Sed-268.seg125">Io sono stato eletto in una Regione, il Trentino-Alto Adige-Südtirol, dove ogni giorno i cittadini ci chiedono di lavorare per un Paese che la finisca di mostrarsi debole con i forti e forte con i deboli; un Paese con una burocrazia più snella, un fisco più semplice, una pubblica amministrazione che accompagni i cittadini, i giovani che vogliono far vivere il loro talento, le imprese che vogliono scommettere su se stesse; un Paese con una giustizia più celere; un Paese che in Europa sappia far valere le proprie ragioni, che sono quelle di una stagione di crescita e di rilancio, in cui al centro torni la capacità di pensare al futuro non come a un orizzonte di minacce, ma come uno spazio in cui tutto è da inventare, tutto è da costruire.</seg>
               <seg xml:id="ParlaMint-IT_2014-06-24-LEG17-Sed-268.seg126">Se la sfida che il Presidente del Consiglio ci ha posto, con la schiettezza e la concretezza che gli appartengono, è allora questa, siamo pronti a fare la nostra parte. L'Esecutivo fino a questo momento ha dimostrato coraggio. La riforma del fisco e quella della pubblica amministrazione sono provvedimenti che vanno nella giusta direzione. La strada da fare però è ancora tanta e noi la vogliamo percorrere tutta. Per questo presenteremo emendamenti ai provvedimenti che ho citato con lo scopo di aumentarne l'impatto sulla vita reale delle persone e sulla loro capacità di favorire la ripresa economica.</seg>
               <seg xml:id="ParlaMint-IT_2014-06-24-LEG17-Sed-268.seg127">Abbiamo bisogno di abbassare la pressione fiscale e di ridurre i costi sulla vita delle aziende e delle persone, causati dalla farraginosità (a volte kafkiana) della pubblica amministrazione, dal suo mostrare quasi compiacimento di fronte alla sofferenza e alle difficoltà dei cittadini. Abbiamo bisogno di un fisco che premi i virtuosi e che incoraggi quella voglia di impresa che fa parte del DNA dei trentini e di tutti gli italiani, ma che troppo spesso è stata mortificata, quasi come se fosse una colpa voler lavorare, voler crescere, voler scommettere su sé e sugli altri.</seg>
               <seg xml:id="ParlaMint-IT_2014-06-24-LEG17-Sed-268.seg128">Abbiamo bisogno di puntare con forza sulle nostre eccellenze. L'agricoltura per noi resta un settore strategico, perché è in grado di sostenere la crescita di altri settori; penso alla filiera dell'agroalimentare, al made in Italy, al turismo, all'innesto fecondo con saperi e competenze solo in apparenza distanti, al fatto che l'agroalimentare rappresenta un settore di grandi opportunità per le giovani generazioni. Così come abbiamo bisogno di affrontare l'emergenza della disoccupazione giovanile. Il Presidente del Consiglio ha citato la riforma del lavoro fatta in Germania. Ecco, noi crediamo che la ratio di quella riforma sia quella giusta anche per l'Italia, a cominciare da un rafforzamento dell'apprendistato, per creare una sinergia ancora più forte tra scuola e lavoro (più di quanto abbia fatto il decreto Poletti), dotandoci di norme che incentivino le assunzioni, a cominciare da settori intrinsecamente flessibili come il comparto turistico e la stessa agricoltura. Abbiamo bisogno inoltre di un'architettura istituzionale che dia maggiori competenze ai territori, affinché cresca forte una cultura della responsabilità, perché è soprattutto attraverso i territori e al fatto che riescono a far vivere appieno la propria identità e la propria vocazione che si vince la sfida in Europa e nel mondo globale; tante diversità, che però devono riuscire finalmente a fare sistema. È questo quello che chiedono i cittadini della mia Regione e tutti quelli delle autonomie speciali. È la domanda di uno Stato compiutamente moderno e con istituzioni autorevoli e giuste, delle quali è possibile avere fiducia e che sono affidabili. Per vincere la sfida però sappiamo tutti che c'è bisogno di un'altra Europa. Il Presidente fa benissimo a legare la sfida del cambiamento italiano con la partita europea, perché per vincere l'una bisogna vincere anche l'altra; una realtà di cui la politica italiana non ha voluto prendere atto, nella strana convinzione che l'Italia fosse un sistema a parte e non dovesse rispondere a nessuno. Abbiamo però bisogno di un'Europa in cui il dogma della pura austerità venga finalmente spezzato. Noi crediamo che per spezzarlo sia necessaria una strategia progressiva; noi crediamo che per spezzarlo vadano sfruttati al massimo i margini che le regole ci danno, puntando in maniera molto forte su competitività, mobilità e lavoro, per provare nel medio termine a cambiare quelle regole che stanno mettendo a rischio l'esistenza stessa dell'Europa, perché non solo l'Italia, ma il mondo intero ha bisogno dell'Europa. Ne hanno bisogno quei migranti che ogni giorno si affacciano sulle coste del Mediterraneo; un'emergenza che da sola l'Italia non è in grado di affrontare e per la quale serve il contributo di tutti, come il Presidente del Consiglio giustamente ha affermato. Ne hanno bisogno tutti i popoli che credono nei valori della libertà, della pace e del rispetto, ma anche della legalità. Ne ho avuto personalmente riprova qualche settimana fa, partecipando al vertice di Vilnius dei parlamentari dei Paesi aderenti alla NATO; un vertice teso e delicato sui fatti di Ucraina. Qui l'Europa deve giocare la propria parte, ma, per farlo, ha bisogno di essere credibile prima di tutto agli occhi dei suoi cittadini. Il Presidente ha colto il punto: l'Europa non può essere il posto dove si vanno a chiedere permessi ed autorizzazioni. L'Europa invece deve essere un'idea che prende forma nella vita di tutti i giorni. Per noi che viviamo in Regioni di frontiera è una vocazione naturale; quella che ha portato negli anni all'intuizione dell'Euregio Trentino-Alto Adige-Tirolo o ad immaginare un sistema formativo trilingue; tutti processi che sono iniziati, ma che hanno bisogno dell'Europa, di una nuova Europa, per essere completati. Per questo il Presidente ha ragione quando afferma che le elezioni europee non possono e non devono essere ridotte ad un fatto di nomine tra questo o quel Paese, tra questa o quella famiglia politica. È successo che milioni di cittadini hanno disertato le urne, perché da un lato hanno visto perdere l'intuizione originaria dell'Europa, hanno visto smarrire - per dirla con le parole di Maria Romana De Gasperi - la passione degli inizi, e perché, dall'altro lato, c'è una politica che nel suo complesso non è in grado di interpretare le paure e le speranze delle persone. Da segretario politico di un partito territoriale, quale il Partito autonomista trentino tirolese, conosco bene la percezione di questa incapacità della politica da parte dei cittadini. Ogni giorno la tocchiamo con mano e, nel nostro piccolo, la sfidiamo provando a ricucire il quadro attraverso un'attenzione costante ai bisogni, alle istanze ed alla vita delle persone. Il tema, infatti, è soprattutto questo. Combattere l'austerità serve anche ad intrecciare nuovamente la dimensione nobile dell'Europa con una concreta, che riguarda la vita quotidiana dei suoi cittadini. Ha fatto bene, Presidente, a citare Ypres ed il significato che assume in particolare quest'anno. Non a caso, in Trentino, fronte drammatico della Prima guerra mondiale, per il centenario abbiamo coniato lo slogan : «Dalla guerra alla pace. Sui luoghi della guerra costruiamo la pace». Fatemelo dire allora con un'immagine: c'è bisogno che sia nuovamente visibile il filo che unisce Ypres al biglietto low cost e ai sogni di un ragazzo che parte per il progetto Erasmus; il filo di chi ci fa dire che l'Europa è più di un'unione monetaria, ma una vera e propria comunità che si è scelta e costruita un destino diverso e che vuole riprendere a farlo, mettendo nuovamente al centro i suoi popoli. Tra qualche giorno comincia il semestre di Presidenza italiana. Il nostro Paese ci arriva in una condizione politicamente ottimale: il nostro Presidente, insieme ad Angela Merkel, è l'unico Presidente ad aver vinto le elezioni di fine maggio. Questo gli conferisce grande autorevolezza, ma anche una grande responsabilità. Noi crediamo che quest'occasione vada sfruttata al massimo: ne va anche della possibilità di vincere le sfide di casa nostra. Come ho detto, noi autonomisti siamo pronti ad ingaggiarle, anche se ci rendiamo conto che sono sfide molto difficili; però le dobbiamo vincere per il bene dei nostri territori e per quello di tutto il Paese.</seg>
               <kinesic type="applause">
                  <desc>Applausi dal Gruppo Aut (SVP, UV, PATT, UPT)-PSI-MAIE e della senatrice Silvestro.</desc>
               </kinesic>
            </u>
            <note type="speaker">AIROLA (M5S)</note>
            <u ana="#regular" who="#AirolaAlberto" xml:id="ParlaMint-IT_2014-06-24-LEG17-Sed-268.u22">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg129">Signora Presidente, ci domandavamo se, per caso, tra il primo ed il secondo tempo della partita il presidente Renzi possa presenziare.</seg>
               <kinesic type="applause">
                  <desc>Applausi dai Gruppi M5S e LN-Aut e del senatore Malan</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg130">PRESIDENTE. Il Governo è presente.</seg>
               <seg xml:id="ParlaMint-IT_2014-06-24-LEG17-Sed-268.seg131">È iscritto a parlare il senatore Centinaio. Ne ha facoltà.</seg>
            </u>
            <note type="speaker">CENTINAIO (LN-Aut)</note>
            <u ana="#regular" who="#CentinaioGianMarco" xml:id="ParlaMint-IT_2014-06-24-LEG17-Sed-268.u23">
               <seg xml:id="ParlaMint-IT_2014-06-24-LEG17-Sed-268.seg132">Signor Presidente, dico soltanto una cosa: sono stato venticinque minuti in rigoroso silenzio ad ascoltare il Presidente del Consiglio, che ci è venuto a ripetere un bigino di quello che ha detto alla Camera dei deputati. È indegno - dico indegno per non essere volgare - il fatto che siano passati già ventitré minuti ed il Presidente del consiglio è fuori dall'Aula. Io sono stato educato e l'ho ascoltato...</seg>
               <kinesic type="applause">
                  <desc>Applausi dai Gruppi LN-Aut e M5S</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg133">PRESIDENTE. Avverto sempre che il Governo è qui rappresentato.</seg>
               <seg xml:id="ParlaMint-IT_2014-06-24-LEG17-Sed-268.seg134">Parlo infatti, signora Presidente, ai colleghi senatori e ai membri del Governo: riferite al vostro Presidente. Ripeto: al vostro Presidente.</seg>
               <kinesic type="applause">
                  <desc>Applausi dai Gruppi LN-Aut e M5S</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg135">Il vostro Presidente dice: noi non andiamo in Europa a prendere l'elenco delle cose che dobbiamo fare. Perfetto, ha perfettamente ragione. Presidente, lei vada a raccontare che cosa state facendo. Vada a parlare di disoccupazione, la vera priorità di questo Paese, non la riforma del Senato o quello che forse state cercando di fare.</seg>
               <kinesic type="applause">
                  <desc>Applausi dal Gruppo LN-Aut e della senatrice Bignami</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg136">Registriamo una disoccupazione pari al 13,6 per cento ed una disoccupazione giovanile pari al 43,3 per cento, contro la disoccupazione giovanile tedesca che è del 7,9. Vada a spiegare alla signora Merkel cosa vuol dire avere i giovani disoccupati!</seg>
               <kinesic type="applause">
                  <desc>Applausi dal Gruppo LN-Aut.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg137">Signor Presidente, spieghi anche come sono falliti i vostri tentativi di creare occupazione. Spieghi come è fallito il decreto lavoro: siete venuti in Aula, un anno fa, a raccontarci la storia del mago Zurlì, dicendoci che, con quel decreto, fatto con i fondi europei, avreste creato nuovi posti di lavoro. Ad oggi, non avete creato niente: lo vada a spiegare ai suoi amici europei. Chieda anche consiglio a Frau Merkel su come loro sono riusciti a realizzare la controriforma previdenziale: una riduzione di quattro anni dell'età pensionistica ed un aumento dei contributi figurativi alle madri lavoratrici. Magari, signor Presidente, o cari Ministri, raccontate a gran voce quello che voi avete fatto ai nostri pensionati. Raccontate a gran voce della riforma Fornero e di quello che ha creato quella riforma. Andate a raccontarlo. Intanto, tra un selfie e un tweet, racconterei anche l'abracadabra degli 80 euro. Ma, non si dimentichi, signor Presidente, di dire come recupererà i fondi, come massacrerà la pubblica amministrazione, come toglierà 150 milioni di euro alla TV di Stato e come tasserà le banche (a danno, quindi, dei contribuenti). In Europa, signor Presidente, le chiederanno lumi sulla politica energetica, assente nel nostro Paese. Ma, come fa di solito, potrà cambiare argomento, mettendo sul tavolo i successi ottenuti in campo culturale e turistico - vero, senatrice Puglisi? - con Pompei chiusa a causa di una riunione sindacale; con il Colosseo a rischio chiusura qualche settimana fa</seg>
               <kinesic type="applause">
                  <desc>Applausi dal Gruppo LN-Aut e delle senatrici Serra e Bignami</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg138">e con il nostro Paese che perde posizioni in tema di attrattività turistica. Tra le varie cose, ci sono 105 milioni di euro per Pompei che arrivano dall'Europa. Andate a spiegare all'Europa che non siete in grado di usarli.</seg>
               <seg xml:id="ParlaMint-IT_2014-06-24-LEG17-Sed-268.seg139">Tra una cena e un meeting gonfierei il petto ricordando la politica estera, e che in politica estera siamo una potenza. Ridicole le dichiarazioni sul caso Ucraina quando c'è stata la crisi ucraina; imbarazzante la politica estera di questo Governo a tutela dei nostri connazionali all'estero. Ricordate al Presidente del Consiglio una sola parola: marò.</seg>
               <kinesic type="applause">
                  <desc>Applausi dal Gruppo LN-Aut e della senatrice Bignami</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg140">Ricordate la parola marò al nostro Presidente del Consiglio, incapace di portarli a casa.</seg>
               <seg xml:id="ParlaMint-IT_2014-06-24-LEG17-Sed-268.seg141">Ai tecnocrati dell'Europa non è forse il caso di parlare di Patto di stabilità? Anche perché lei ha fatto il sindaco, Presidente del Consiglio, e quindi questa dovrebbe essere una sua priorità proprio, perché è stato sindaco e sa cosa vuole dire imbattersi nel Patto di stabilità. Così come dovrebbe essere una priorità dei suoi Ministri, che sono qui ad ascoltarci, sistemare i debiti della pubblica amministrazione: paghiamo - quando paghiamo - con 210 giorni di ritardo. Siamo l'unico Paese al mondo dove le aziende falliscono per crediti verso la pubblica amministrazione. Signor Presidente del Consiglio, ma la sanno i suoi amici in Europa questa cosa? Gliela racconti, sempre tra un selfie e l'altro. Porti all'attenzione dell'Europa la situazione dell'immigrazione: dica all'Europa che, in sei mesi, sono arrivati 58.000 clandestini. Ricordi che noi, Governo italiano, abbiamo l'operazione Mare nostrum, che non sta risolvendo nulla, ma che ha trasformato le navi della nostra Marina - prima c'era qualcuno che le ringraziava - in navi da crociera. Io, che lavoro nel mondo del turismo, vi dico che risparmiavate chiedendo ai crocieristi una nave in prestito. Spieghi che un clandestino in Italia si porta a casa più di 35 euro al giorno e un disabile 14: è vergognoso.</seg>
               <kinesic type="applause">
                  <desc>Applausi dal Gruppo LN-Aut e della senatrice Fucksia</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg142">Faccia vedere le relazioni sul rischio malattie che in Italia erano scomparse da anni. Si faccia spiegare da associazioni come Save the children che fine fanno i minori che arrivano in Italia. Se lo faccia spiegare. Monitori come vengono gestiti gli ospiti clandestini negli hotel. A Robbio, la settimana scorsa, 28 clandestini sono stati distribuiti negli hotel : nel giro di due giorni sono scomparsi tutti. Benissimo. Infine, spieghi ai suoi amici europei come mai un criminale in carcere si porta a casa 240 euro al mese. Il suo Governo, però, ci dice che non ci sono i soldi per le Forze dell'ordine, per la scuola o per le persone perbene che hanno bisogno, non per i criminali.</seg>
               <kinesic type="applause">
                  <desc>Applausi dal Gruppo LN-Aut</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg143">Signora Presidente, concludo, così non rubo troppo tempo e così almeno il Presidente del Consiglio può vedere tranquillamente Balotelli.</seg>
               <seg xml:id="ParlaMint-IT_2014-06-24-LEG17-Sed-268.seg144">Prima il senatore Candiani ha detto che la sua azienda è stata rapinata dodici volte, e la Lega ha applaudito a questa affermazione. Il Presidente del Consiglio ha ironizzato. Purtroppo io ho una bella vista e lo vedevo ridere chiedendosi il perché la Lega avesse applaudito. Glielo spiego io: la Lega ha applaudito quegli imprenditori onesti che, nonostante il vostro Governo, rimangono in Italia e non se ne vanno all'estero.</seg>
               <kinesic type="applause">
                  <desc>Applausi dal Gruppo LN-Aut</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg145">Abbiamo applaudito quello. Diteglielo al signor Renzi, che magari starà esultando per il goal di Balotelli insieme alla signora Kyenge.</seg>
               <kinesic type="applause">
                  <desc>Applausi dal Gruppo LN-Aut. Congratulazioni.</desc>
               </kinesic>
               <note>PRESIDENTE. È iscritto a parlare il senatore Stefano. Ne ha facoltà.</note>
            </u>
            <note type="speaker">STEFANO (Misto-SEL)</note>
            <u ana="#regular" who="#StefanoDario" xml:id="ParlaMint-IT_2014-06-24-LEG17-Sed-268.u24">
               <seg xml:id="ParlaMint-IT_2014-06-24-LEG17-Sed-268.seg146">Signora Presidente, abbiamo atteso il discorso di oggi alle Camere per conoscere le priorità politiche e le linee programmatiche del nostro Paese per il semestre europeo: un'occasione unica che deve servire a recuperare peso politico all'Italia all'interno dell'Unione, ma anche a dare un forte impulso per fare virare quello che tutti chiamano il vecchio Continente verso un processo di cambiamento, di rinnovamento, di profonda innovazione. È un appuntamento questo che, proprio per questa sua importanza, avrebbe forse meritato maggiore preparazione, anche nella discussione alle Camere.</seg>
               <seg xml:id="ParlaMint-IT_2014-06-24-LEG17-Sed-268.seg147">Ha ragione il presidente Renzi: quello che abbiamo di fronte è un semestre di Presidenza molto importante, e non solo perché immediatamente successivo alle elezioni per il rinnovo del Parlamento europeo, passaggio elettorale che ha costituito un vero e proprio terremoto sia in Europa che in Italia, consegnando l'affermazione in molti Paesi di formazioni dell'estrema destra o populiste. Sono queste derive che bisogna combattere assolutamente sin da subito, rimettendo al centro la politica e costruendo un'agenda ricca per la crescita e per la tutela dei diritti.</seg>
               <seg xml:id="ParlaMint-IT_2014-06-24-LEG17-Sed-268.seg148">(ore 18,30) ( Segue STEFANO). Solo così riusciremo ad accorciare la distanza che separa anche l'Europa dai suoi cittadini. È un semestre molto importante anche perché l'Europa deve cambiare, perché non può restare indifferente - ad esempio - a quei risultati elettorali che hanno clamorosamente bocciato le politiche di austerity, finora dettate, come unica ricetta contro la crisi. È un semestre molto importante perché ci aspetta un passaggio cruciale: costruire un dialogo tra le famiglie progressiste europee per cambiare indirizzo e approccio e chiudere definitivamente con le logiche del rigore. Il presidente Renzi ha detto bene in apertura: oggi ha le carte in regola per farlo, forte del successo elettorale e del consenso ottenuto nel nostro Paese; successo che ha certamente aumentato anche le aspettative degli italiani e che carica, in questo passaggio, l'Italia ed il suo Governo di ulteriori responsabilità. È un semestre importante, perché si decideranno gli assetti istituzionali comunitari e si imposterà il lavoro dei prossimi cinque anni circa la direzione nella quale dovranno muoversi le politiche dell'Unione europea. Ecco perché io credo che il nostro Paese possa, anzi debba nutrire l'ambizione di poter scandire il passo, di provare ad uscire fuori dal guscio in cui è stato per troppo tempo rinchiuso per mettere in campo un coraggio nuovo, capace di renderci incisivi e - perché no - di far diventare l'Italia motore creativo del futuro europeo, di vivere l'Europa da protagonisti, per dirla in due parole. Come ha detto Renzi oggi in questa sede, dobbiamo alzare l'asticella delle ambizioni ma, se serve - e io credo che serva - alzare anche la voce in Europa. Per troppo tempo, infatti, abbiamo assistito ad un'Italia silente e rinunciataria, che ha subito quasi passivamente le scelte generate nel contesto europeo, dimensione che ci ha penalizzato evidentemente soprattutto in termini di crescita e di sviluppo, e i risultati sono sotto gli occhi di tutti. In un tale quadro, ecco perché sarebbe stato importante, anzi fondamentale costruire meglio e per tempo una linea programmatica credibile, magari arricchita del confronto con le diverse forze politiche per raccogliere le aspettative di tutti, concentrandosi su quelle tematiche veramente strategiche e realmente perseguibili. Purtroppo, io credo sia stata un po' sottovalutata questa opportunità, anche se allo stesso modo credo che la giornata odierna possa essere l'occasione per iniziare a recuperare quanto perso, per pianificare gli interventi e preparare adeguatamente un terreno per un semestre che - è inutile nasconderlo - passerà in fretta. In sei mesi si dovrà mettere mano, con decisione e determinazione, ad una revisione delle politiche di austerity e del rigore che hanno fallito. È venuto il momento di abbandonare quella strada che, per troppo tempo, ci è stata imposta dall'Unione europea e che la Germania in particolare, con occhio di parte, ha visto come unica soluzione possibile alla crisi economica e finanziaria che ha colpito il continente in questi anni. In questa direzione si inserisce anche il tema del superamento dei parametri imposti dall'UE. Tale misura non comporta nell'immediato effetti negativi, tanto più se paragonati ai danni generati dal rispetto rigido ed assoluto di quegli stessi parametri. A causa di questi vincoli, il nostro Paese si è visto costretto ad aumentare in modo spropositato i carichi fiscali, precipitando in una spirale depressionistica che ha favorito tassi di disoccupazione, che - come ci confermano le ultime rilevazioni - sono ormai a livelli record. In Europa e per l'Italia la prima parola deve essere il lavoro. Accanto alle politiche espansionistiche e di crescita, deve essere posta particolare attenzione agli interventi da realizzare in materia di lavoro, che dovranno essere in grado di creare nuova e vera occupazione. Nel prossimo futuro abbiamo bisogno di nuovi posti di lavoro, e non di precarizzare quello che c'è, soprattutto per dare una prospettiva ai giovani. C'è bisogno di un indirizzo chiaro e di una strategia di rilancio dell'occupazione. C'è bisogno di creare le condizioni per la fioritura di una green economy. E poi ancora, c'è bisogno di svincolare la spesa per gli investimenti, se vogliamo che il sistema non collassi su se stesso. Abbiamo bisogno di svecchiare l'Europa, diventata nel tempo una struttura pesante, burocratica e tecnocratica, per farla diventare ecosostenibile, sociale, solidale. C'è necessità di una spending review qualitativa in Europa prima che in Italia. A proposito di solidarietà, un capitolo necessario da affrontare subito è quello dell'immigrazione, con particolare riferimento al Mediterraneo.</seg>
               <vocal type="shouting">
                  <desc>Richiami del Presidente.</desc>
               </vocal>
               <seg xml:id="ParlaMint-IT_2014-06-24-LEG17-Sed-268.seg149">Il Presidente mi invita a terminare il mio intervento, per cui chiudo sottolineando che noi, come sempre, saremo disponibili - lo dico al Governo e al presidente Renzi - a dare il nostro contributo in termini di idee e proposte, pronti ad una critica costruttiva, ma utile, a farci superare l' empasse che da troppo tempo ci immobilizza. Dobbiamo nutrire l'orgoglio di un Paese che finalmente non è più relegato al ruolo di comparsa, ma che legittimamente può ambire a svolgere un ruolo principale nel contesto europeo. Il presidente Renzi avrà tutto il nostro sostegno se riuscirà ad invertire i poli, a spostare l'asse dell'Europa da una governance delle banche e della finanza ad una sovranità finalmente dei popoli. Questa è una grande occasione per l'Italia, e non vorremmo certamente rimproverarci, ma solo domani, di averla buttata al vento. Chiedo di poter consegnare il testo integrale del mio intervento affinché sia allegato al Resoconto.</seg>
               <kinesic type="applause">
                  <desc>Applausi dal Gruppo Misto-SEL.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg150">PRESIDENTE. La Presidenza l'autorizza in tal senso.</seg>
               <seg xml:id="ParlaMint-IT_2014-06-24-LEG17-Sed-268.seg151">È iscritta a parlare la senatrice Fucksia. Ne ha facoltà.</seg>
            </u>
            <note type="president">Presidenza del vice presidente CALDEROLI</note>
            <note type="time">18,30</note>
            <note type="speaker">FUCKSIA (M5S)</note>
            <u ana="#regular" who="#FucksiaSerenella" xml:id="ParlaMint-IT_2014-06-24-LEG17-Sed-268.u25">
               <seg xml:id="ParlaMint-IT_2014-06-24-LEG17-Sed-268.seg152">Signor Presidente, colleghi, signori del Governo in rappresentanza del Presidente del Consiglio, il semestre europeo che l'Italia si accinge a presiedere è un'occasione straordinaria per parlare di un argomento fondamentale per il nostro Paese e per l'Europa: la sanità, questa incompresa. Si tratta di un tema spesso relegato ai margini del dibattito politico. Perfino il Presidente del Consiglio, che notoriamente "twitta" e fa slide su tutto, raramente ne parla. Lo capisco: la sanità fa paura. Questo perché tutti gli studi e le analisi del settore convergono su un punto: così com'è, il sistema sanitario degli Stati dell'Unione non è economicamente sostenibile. La sanità in Europa, oggi, al netto delle spese previdenziali e assistenziali che vi contribuiscono per il 40 per cento, assorbe circa il 15 per cento di tutte le spese governative. Si tratta di 948 miliardi per i 28 Paesi dell'Unione europea (oltre il 7 per cento del PIL). Eppure, anche quel 20 per cento in più, in previsione per il 2060, sarebbe sostenibile se si cercasse - ad esempio - di togliere gli eserciti nazionali, per un unico sistema europeo di difesa di un Paese-Europa, o di razionalizzare le spese e gli sprechi sempre presenti. In questo senso, una delle prima priorità dovrà essere quella di portare la sanità ai vertici dell'agenda e degli impegni dell'Europa. E l'Italia deve correre più degli altri risultando, tra i 35 Paesi europei esaminati da Health Consumer Powerhouse nel 2013, solo al ventesimo posto per qualità del sistema sanitario nazionale, addirittura dietro la Croazia. E non consoli la risalita di una posizione dal 2012, perché dal 2009 di posizioni ne ha perse ben cinque. D'altra parte, dal 2005 ad oggi, si è registrato un gap esagerato tra i Paesi più ricchi e finanziariamente stabili e quelli più colpiti dalla crisi. Delle quattro libertà di circolazione (persone, merci, capitali, servizi), quella dei servizi è l'ultima ad essere stata trattata. Basta pensare ai servizi sanitari che, infatti, rimangono ancora di forte competenza nazionale. Questa è una contraddizione dal momento che la salute riveste un ruolo centrale nel modello sociale europeo e nella politica economica europea. Con la direttiva 2011/24/UE sulle cure transfrontaliere, i sistemi sanitari entreranno in una dinamica di competizione. Si tratta di un processo irreversibile di cambiamento, che non può restare isolato alla sola direttiva, ma che necessita di altri provvedimenti comunitari, perché l'idea di una integrazione tra i sistemi sanitari diventi concreta e più vicina possibile nel tempo. La salute, oltre che diritto universale, è un valore in sé, un mattone necessario a costruire una società migliore e più prospera. Le nostre azioni e reazioni non devono essere palliativi utili nel breve periodo, ma devono puntare a modelli affidabili, efficienti e sostenibili. La sanità - teniamolo a mente - non è solo un costo, ma è anche un fattore di crescita. L'industria della salute, infatti, è uno dei comparti dove l'Europa mantiene una posizione competitiva mondiale. Ma il futuro non è ancora scritto e non ci si può adagiare sugli allori. Molti dei Paesi emergenti riescono ormai ad attrarre investimenti in ricerca e produzione con una facilità sempre maggiore e l'Europa potrebbe presto restare indietro anche in questo settore. Per questo la Presidenza italiana dovrebbe sostenere interventi di promozione degli investimenti in ricerca e sviluppo in sanità. L'Europa ha poi davanti a sé sfide enormi: l'invecchiamento della popolazione, l'aumento di patologie croniche, la crescita della domanda di salute globale socio-sanitaria. Vorrei citare alcune delle questioni più cruciali che ci troviamo davanti e illustrare le azioni da intraprendere per affrontarle. Per quanto riguarda la terza età, siamo nel mezzo di un radicale cambiamento della struttura demografica. Le conseguenze dell'invecchiamento della popolazione sulle finanze pubbliche europee sono evidenti. Con il programma «Salute per la crescita» (2014-2020), l'Unione europea prevede un piano specifico per l'innovazione sul tema «Invecchiare rimanendo attivi e in buona salute», che mira entro il 2020 non solo ad aumentare di due anni la vita media dei cittadini europei, ma anche a garantirli in buona salute. La Presidenza italiana dovrebbe promuovere quanto più possibile lo sviluppo concreto del programma, con l'obiettivo di migliorare la salute e la qualità della vita in Europa. Vengo ora al tema della disabilità. Circa 80 milioni di persone che vivono nell'Unione europea presentano una disabilità più o meno grave. Le barriere architettoniche rischiano di emarginarle. Meno possibilità di istruzione e occupazione si traducono in un tasso di povertà che, nei disabili, è del 70 per cento superiore alla media. Migliorare l'accessibilità delle strutture deve confermarsi uno dei punti chiave della strategia europea, anche durante il semestre di Presidenza italiano. PRESIDENTE. Deve concludere, senatrice. FUCKSIA (M5S). Utilizzo anche il tempo di cui non ha usufruito la senatrice Lezzi.</seg>
               <kinesic type="applause">
                  <desc>Applausi dal Gruppo M5S e del senatore Mandelli.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg153">Sul fronte della salute e della sicurezza sul lavoro, nel contesto di crisi economica da cui l'Europa sta faticosamente cercando di uscire, investire nella prevenzione dei rischi e promuovere condizioni più favorevoli sul posto di lavoro offre vantaggi economici e sociali indubbi, di cui l'Unione europea non può non tener conto, oltre che incidere sugli aspetti motivazionali che tanto influiscono nelle performance aziendali. Sui diritti degli animali, nel 1997 l'Unione europea, in un protocollo allegato al Trattato di Amsterdam, ha dato un nuovo status agli animali riconoscendoli come «esseri senzienti». Questo principio è stato ribadito nel Trattato di Lisbona proprio su proposta, nel 2003, della Presidenza italiana del Consiglio dell'Unione europea. Eppure, questa importante conquista non trova ancora adeguata applicazione. La Presidenza italiana è chiamata ora a dare piena applicazione a tale principio, facendo pesare questo precetto del Trattato nel processo di formazione ed emanazione delle normative dell'Unione europea. Per quanto riguarda l'innovazione, le nuove tecnologie sono sempre più determinanti in tutti i settori, anche in sanità. L'innovazione tecnologica in sanità può - udite, udite - portare ad una riduzione della spesa sanitaria di 15 miliardi di euro l'anno. Avete capito bene? Sono risparmi senza tagli di servizi e senza riduzione delle tutele. Basta tentennare. L'Europa deve incidere sulla regolazione del mercato della tecnologia sanitaria. PRESIDENTE. Senatrice, deve terminare, perché sta usufruendo del tempo a disposizione della senatrice Lezzi anche della prossima legislatura.</seg>
               <kinesic type="applause">
                  <desc>Applausi dai Gruppi M5S e LN.Aut.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg154">Chiedo allora di poter consegnare la restante parte del mio intervento affinché sia allegata al Resoconto. PRESIDENTE. La Presidenza l'autorizza in tal senso. È iscritto a parlare il senatore D'Ambrosio Lettieri. Ne ha facoltà.</seg>
            </u>
            <note type="speaker">D'AMBROSIO LETTIERI (FI-PdL XVII)</note>
            <u ana="#regular" who="#DAmbrosioLettieriLuigi" xml:id="ParlaMint-IT_2014-06-24-LEG17-Sed-268.u26">
               <seg xml:id="ParlaMint-IT_2014-06-24-LEG17-Sed-268.seg155">Signor Presidente, signori del Governo, onorevoli colleghe e colleghi, in clima di spending review svolgerò un intervento molto, molto asciutto e sobrio. Tre piccoli, semplici consigli darò al Presidente del Consiglio, che si accinge ad andare in Europa - egli dice - con umile consapevolezza e con coriacea determinazione. Oggi l'Italia - ha detto il Presidente - è più forte, e i tre consigli sono finalizzati a mettere in protezione questa forza che lui ha palesato, indicato, e che speriamo serva ad invertire la rotta di una politica europea che ha determinato, nel nostro Paese, danni incalcolabili all'economia e ai livelli di coesione sociale. Primo consiglio: Presidente, accenda un riflettore sulle società di rating. Tra qualche giorno inizieremo l'esame del disegno di legge di delegazione europea. Ho già visto che, all'articolo 4, sono espressamente previste delle norme per il recepimento di criteri direttivi relativi alla regolamentazione delle agenzie di rating. Voglio dire al presidente Renzi però, ma anche ai colleghi presenti in Aula che probabilmente sono ignari, che fra qualche giorno, presso la procura della Repubblica di Trani, inizierà il processo ad alcune società di rating che hanno sostanzialmente violato, secondo l'impianto accusatorio, alcune norme ben precise del testo unico della finanza, e in particolare l'articolo 185, che disciplina il reato di manipolazione del mercato continuata e pluriaggravata. Con quali mezzi si ponevano in essere atti contrari alla legge? Si realizzavano attraverso la fornitura intenzionale ai mercati finanziari, e quindi agli investitori, di una informazione tendenziosa e distorta (e quindi anche falsata) in merito alla affidabilità creditizia italiana e alle iniziative di risanamento e rilancio economico adottate dal Governo italiano, in modo da disincentivare l'acquisto di titoli del debito pubblico e deprezzarne, così, il valore. I magistrati inquirenti aggiungono, a questo pesantissimo capo di imputazione, gli elementi aggravanti previsti dall'articolo 185 del predetto codice, in ragione della rilevante offensività, giacché reati commessi in danno allo Stato sovrano italiano, ai sensi sia dell'articolo 61 che dell'articolo 7 del codice penale, per aver cagionato alla Repubblica italiana un danno patrimoniale di rilevantissima gravità. Credo che questo sia un consiglio giusto. Ascoltando infatti le parole di Renzi, mi è sembrato di sentire l'eco di quanto, in quest'Aula, si diceva nello stesso periodo in cui venivano commessi quei reati e allorquando il Governo Berlusconi portava avanti le medesime posizioni di recupero di una politica</seg>
               <kinesic type="applause">
                  <desc>Applausi dal Gruppo LN-Aut all'ingresso del presidente del Consiglio Renzi in Aula</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg156">economica ispirata ai princìpi della credibilità.</seg>
               <kinesic type="applause">
                  <desc>Applausi dal Gruppo FI-PdL XVII</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg157">Fatto sta che l'Italia, evidentemente, all'epoca (nel periodo compreso fra settembre e dicembre 2011) non godeva di quel livello di forza.</seg>
               <seg xml:id="ParlaMint-IT_2014-06-24-LEG17-Sed-268.seg158">Caro presidente del Consiglio Renzi, accenda un riflettore sulle agenzie di rating per evitare che i danni derivanti dalla manipolazione dei mercati, che influirono in modo pesante sull'economia del nostro Paese, pregiudicando finanche la tenuta di quel Governo, finiscano con il doversi registrare anche in questa legislatura e in questo momento così delicato. Secondo consiglio: ho apprezzato molto la necessità, che ha evidenziato come irrinunciabile, di coniugare i principi del rigore con quelli della crescita. Facciamo in modo che non si tratti solo di una enunciazione di principio. Facciamo in modo che si porti a casa un risultato, e il primo risultato da portare a casa è quello relativo al Patto di stabilità. Siamo stanchi infatti, Presidente, di un'Europa che, un giorno, ci dice che dobbiamo stare dentro i vincoli di bilancio e, il giorno dopo, ci mette in stato d'accusa per non aver utilizzato in modo adeguato i fondi strutturali europei: di qui la necessità di trovare le modalità per la nettizzazione del cofinanziamento nazionale relativamente al patto di stabilità. Terzo consiglio: signor Presidente, faccia forte l'Italia. La faccia ancora più forte. Riporti nel nostro Paese i marò: è un fatto anche di dignità.</seg>
               <kinesic type="applause">
                  <desc>Applausi dal Gruppo FI-PdL XVII</desc>
               </kinesic>
               <note>PRESIDENTE. È iscritto a parlare il senatore Guerrieri Paleotti. Ne ha facoltà.</note>
            </u>
            <note type="speaker">GUERRIERI PALEOTTI (PD)</note>
            <u ana="#regular" who="#GuerrieriPaleottiPaolo" xml:id="ParlaMint-IT_2014-06-24-LEG17-Sed-268.u27">
               <seg xml:id="ParlaMint-IT_2014-06-24-LEG17-Sed-268.seg159">Signor Presidente, signor Presidente del Consiglio, lei ha sottolineato con forza - e credo giustamente - nella sua relazione come servano in Europa e in Italia delle risposte politiche nuove, forti, che siano all'altezza delle grandi sfide da fronteggiare.</seg>
               <seg xml:id="ParlaMint-IT_2014-06-24-LEG17-Sed-268.seg160">Il nazionalismo e il populismo - come sappiamo - sono tornati drammaticamente a minacciare il futuro dell'Europa. Al riguardo, il voto europeo del 25 maggio è stato un vero e proprio choc, ma certo non una sorpresa. C'è bisogno di cambiamenti, in Italia e in Europa, per tornare a crescere, produrre ricchezza, realizzare posti di lavoro. In Europa, a parte la recente ritrovata stabilità finanziaria (ed è un fatto positivo), la situazione della maggior parte delle economie dell'area dell'euro - come sappiamo - continua a essere davvero preoccupante (l'unica eccezione è la Germania). La ripresa in corso è fragile e, se nulla cambierà, si prospetta un prolungato ristagno, unito ad una strisciante deflazione che potrebbe durare per tutto il decennio in corso. È evidente, quindi, in poche parole che serve discontinuità. Per realizzarla sono necessarie, certo, riforme a livello nazionale nei singoli Paesi a partire dall'Italia, ma - come lei ha giustamente sottolineato, signor Presidente - c'è bisogno a livello europeo di politiche come non sono mai state fatte finora: politiche che guardino al sistema dell'area euro come complesso, e non solo ai singoli Paesi; politiche che siano in grado di governare la forte interdipendenza tra i Paesi dell'eurozona. Sono politiche di sistema per sostenere la domanda interna europea attraverso una maggiore flessibilità, che non è una concessione ai singoli Paesi, ma deve essere letta in termini di tempi e modalità di attuazione delle regole del Patto di stabilità e del fiscal compact che permettano questa azione di sistema. Soprattutto sono necessari investimenti a medio e lungo termine, pubblici e privati, a livello europeo, in un'ampia serie di comparti quali la ricerca, la digitalizzazione, la mobilità sostenibile e l'istruzione, che possono trasformarsi, se debitamente sfruttati, in nuovi motori della crescita europea. Naturalmente, in questo caso, è decisivo quanto si investirà e con quali tempi. In altre parole, sono positive le prime reazioni che ci sono state, anche se volutamente ambigue, sulle nuove regole e sulla flessibilità. Bisogna avere chiaro che la partita è molto difficile ed è appena iniziata, anche perché sono tutte situazioni che, per realizzarsi, in particolare nel campo degli investimenti, necessitano di nuove e rilevanti risorse da investire a medio e lungo termine. Ma non è vero che questo è il problema, perché ci sono risorse che si possono mobilitare a livello europeo, modificando regolamentazioni finanziare che oggi premiano la vista corta della speculazione finanziaria. Ci sono risorse nel bilancio comunitario. Ci sono risorse nel nuovo quadro finanziario pluriennale. Ci sono risorse a livello di Banca europea degli investimenti. Si può in qualche modo dire che, mai come in questo momento, le condizioni finanziarie siano state tanto favorevoli e lo siano tanto in termini di costo del denaro e di disponibilità per effettuare gli investimenti. C'è bisogno, quindi, soprattutto di una volontà politica. Da questo punto di vista, una volta avviato un profondo rinnovamento delle politiche adottate come via d'uscita dalla crisi, credo che sarà possibile rilanciare la proposta di un ulteriore approfondimento della struttura istituzionale dell'Unione europea. Prima bisogna tornare ad offrire ai cittadini un'Europa delle opportunità con nuove politiche e poi, solo poi, si potrà chiedere un approfondimento del processo di integrazione europea. Ora, su entrambi i fronti ci sono state delle prime interessanti aperture. Non bisogna, naturalmente, né esagerarne il significato, come fatto da alcuni, né, tanto meno, sminuirlo o azzerarlo, come fatto da altri. Bisogna, in realtà, essere consapevoli che l'Italia, il nostro Paese, anche per l'entità della vittoria elettorale conseguita dal PD, che ne fa il primo partito dei socialisti e democratici a livello europeo, può giocare un ruolo assai importante. È importante, naturalmente, che questo ruolo sia accompagnato dai cambiamenti e dalle riforme strutturali cui lei e molti altri hanno fatto cenno: non annunci, certo, ma concreti risultati. Questo è possibile, anche se in qualche modo difficile, affrontando quei nodi strutturali che da tempo attendono soluzioni. Tornare a crescere, quindi, rende necessario per l'Italia un percorso di riforme a cui associare un cambiamento in Europa in grado di assicurare un contesto in espansione, il solo in grado di rendere possibili ed efficaci i compiti a casa dei singoli Paesi. Bisogna far presto, però, signor Presidente, perché questa fase così favorevole di abbondante liquidità è destinata nello spazio di dodici, massimo diciotto mesi, a chiudersi. Poi sarà tutto più difficile.</seg>
               <kinesic type="applause">
                  <desc>Applausi dal Gruppo PD.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-06-24-LEG17-Sed-268.u28">
               <seg xml:id="ParlaMint-IT_2014-06-24-LEG17-Sed-268.seg161">Dichiaro chiusa la discussione sulle comunicazioni del Presidente del Consiglio dei ministri.</seg>
               <seg xml:id="ParlaMint-IT_2014-06-24-LEG17-Sed-268.seg162">Avverto che, oltre a quelle già comunicate, sono state presentate le proposte di risoluzione n. 4, dal senatore Malan, n. 5, dal senatore Buccarella e da altri senatori, e n. 6, dal senatore Paolo Romani e da altri senatori.</seg>
               <seg xml:id="ParlaMint-IT_2014-06-24-LEG17-Sed-268.seg163">Ha facoltà di intervenire il rappresentante del Governo, al quale chiedo anche di esprimere il parere sulle proposte di risoluzione presentate.</seg>
            </u>
            <note type="speaker">BOSCHI</note>
            <note type="role">ministro per le riforme costituzionali e i rapporti con il Parlamento</note>
            <u ana="#guest" who="#BoschiMariaElena" xml:id="ParlaMint-IT_2014-06-24-LEG17-Sed-268.u29">
               <seg xml:id="ParlaMint-IT_2014-06-24-LEG17-Sed-268.seg164">Signor Presidente, il Governo non intende replicare. Pertanto, passo direttamente a esprimere i pareri sulle risoluzioni presentate.</seg>
               <seg xml:id="ParlaMint-IT_2014-06-24-LEG17-Sed-268.seg165">Il parere è favorevole sulla risoluzione di maggioranza n. 1, del senatore Zanda e di altri senatori, mentre è contrario sulle altre risoluzioni presentate. Sebbene contengano elementi condivisibili e alcune indicazioni che vanno nella stessa direzione indicata dal Governo attraverso le comunicazioni del Presidente del Consiglio, si accompagnano ad altri impegni ed elementi che il Governo ritiene di non poter accogliere, che in alcuni casi vanno anche oltre le prerogative collegate alla Presidenza del semestre europeo.</seg>
               <seg xml:id="ParlaMint-IT_2014-06-24-LEG17-Sed-268.seg166">Il parere è, quindi, contrario sulle altre risoluzioni.</seg>
            </u>
            <note type="voting">VOTAZIONE</note>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-06-24-LEG17-Sed-268.u30">
               <seg xml:id="ParlaMint-IT_2014-06-24-LEG17-Sed-268.seg167">Passiamo alle votazioni.</seg>
            </u>
            <note type="speaker">MARAN (SCpI)</note>
            <u ana="#regular" who="#MaranAlessandro" xml:id="ParlaMint-IT_2014-06-24-LEG17-Sed-268.u31">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg168">Signor Presidente, mi limito ad annunciare il voto favorevole alla risoluzione di maggioranza che approva le comunicazioni del Presidente del Consiglio.</seg>
               <kinesic type="applause">
                  <desc>Applausi dai Gruppi SCpI, PD e PI e della senatrice Bernini</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg169">PRESIDENTE. La ringrazio per la sintesi.</seg>
            </u>
            <note type="speaker">ROMANO (PI)</note>
            <u ana="#regular" who="#RomanoLucio" xml:id="ParlaMint-IT_2014-06-24-LEG17-Sed-268.u32">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg170">Signor Presidente, signor presidente Renzi, lei si accinge ad assumere un ruolo e compiti certamente gravosi, in un'Unione europea stanca, confusa ed impaurita, che sembra avere smarrito le sue origine ideali. L'Italia va ad assumere un ruolo da protagonista. A lei, signor presidente Renzi, va il mandato pieno a favorire un salto di qualità e di progettualità nel semestre di Presidenza italiana del Consiglio dell'Unione europea: progettualità che, fondata e supportata dalla fiducia del consenso, può riattivare nuovi processi. La responsabilità che lei assume è anche quella di aiutare a riscrivere il riformismo sociale, rimettendo decisamente al centro l'attenzione verso i più deboli, la solidarietà tra i popoli, il rafforzamento della coesione sociale, l'inserimento dei giovani nel mondo del lavoro, l'irrobustimento del sistema industriale. L'Italia, con l'acquisizione di una rinnovata credibilità, può essere di reale indirizzo con la Presidenza del semestre europeo. Signor Presidente, c'è un'attesa molto avvertita volta ad edificare un'Unione europea concretamente accogliente delle nuove generazioni, le quali richiedono un aiuto significativo, onde evitare il rischio di disoccupazione di lunga durata ed esclusioni sociali permanenti. C'è un'attesa molto avvertita volta a realizzare politiche monetarie che contrastino la deflazione e forniscano credito alle famiglie e alle piccole imprese. Come lei giustamente richiamava nel suo intervento di questa mattina alla Camera e oggi pomeriggio in Senato, non sono necessari altri trattati, non necessitano altri documenti o provvedimenti, ma sono assolutamente necessarie, piuttosto, quelle robuste politiche economiche e sociali che sappiano aprire alla speranza, e non solo. Concretezza e visione alta e ampia, signor presidente Renzi, possono aiutare il traghettamento dalla sfiducia e dallo scoramento al credito e al coraggio. Insieme tutti, pur nella consapevolezza delle opinioni diverse - che tuttavia riteniamo fermamente possano coagire - possiamo raggiungere quegli obiettivi che abbiamo ben chiari. L'Italia ha una missione unica ed irripetibile, in tempi almeno cronologicamente brevi e politicamente giovevoli. Il rinnovamento deciso, convinto e condiviso che caratterizza questa stagione politica rappresenta il vero fondamento di credibilità sulle scenario europeo. Noi non abbiamo bisogno di essere benevolmente accolti in Europa: noi siamo Europa. Per questi motivi, signor Presidente del Consiglio, come Gruppo Per l'Italia esprimeremo il nostro voto favorevole sulla risoluzione n. 1, oltre ad esprimere la nostra posizione a favore della sua Presidenza e della mission che l'aspetta.</seg>
               <kinesic type="applause">
                  <desc>Applausi dal Gruppo PI.</desc>
               </kinesic>
            </u>
            <note type="speaker">BUEMI (Aut (SVP, UV, PATT, UPT)-PSI-MAIE)</note>
            <u ana="#regular" who="#BuemiEnrico" xml:id="ParlaMint-IT_2014-06-24-LEG17-Sed-268.u33">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà. La invito ad ispirarsi ai tempi del collega Maran.</note>
               <seg xml:id="ParlaMint-IT_2014-06-24-LEG17-Sed-268.seg171">Signor Presidente, l'urgenza incombe in maniera pesante, e non mi riferisco soltanto alla conclusione della partita della Nazionale, ma anche al percorso che tutti vediamo indispensabile per il nostro Paese. Diamo, quindi, mandato pieno al Presidente del Consiglio affinché faccia sentire la voce dell'Italia: una voce rinnovata che tenga conto non soltanto delle esigenze del nostro Paese, ma anche di quelle europee. Proprio per queste esigenze noi esprimeremo voto favorevole sulla proposta di risoluzione n. 1.</seg>
               <kinesic type="applause">
                  <desc>Applausi dai Gruppi Aut (SVP, UV, PATT, UPT)-PSI-MAIE e PD e del senatore Di Biagio.</desc>
               </kinesic>
            </u>
            <note type="speaker">D'ANNA (GAL)</note>
            <u ana="#regular" who="#DAnnaVincenzo" xml:id="ParlaMint-IT_2014-06-24-LEG17-Sed-268.u34">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg172">Signor Presidente, abbiamo ascoltato la relazione del Presidente del Consiglio, che credo di significativo abbia avuto l'affermazione secondo la quale sarebbe aumentata l'autostima. Pensavo che fosse aumentata la stima dell'Europa nei confronti dell'Italia e del Governo italiano, ma si sa che di questi tempi anche tenersi in una certa considerazione non guasta. Non abbiamo invece capito quali sono i criteri che l'Italia intende ridiscutere nell'ambito dell'Unione europea, foss'anche prendendo a prestito quello che Silvio Berlusconi, qualche anno fa, ha ripetuto più volte tra gli improperi e lo scetticismo generale: ovverosia che bisogna ridiscutere il Trattato di Maastricht e che è necessario che la Banca centrale europea cominci a battere moneta. La nostra crisi, infatti, è essenzialmente dovuta alla mancanza di liquidità, oltre ai fattori del deficit, che non mi sembra siano però sufficientemente chiari al Presidente del Consiglio, che credo passerà alla storia per le mezze riforme, inaugurando la genìa politica dei «mezzi riformisti». Noi siamo perplessi per quanto il Presidente del Consiglio ha detto, e di conseguenza, fatta salva la libertà di scelta di alcuni componenti di un Gruppo eterogeneo qual è quello di GAL, annuncio il voto contrario per la gran parte dei componenti del Gruppo. A mio avviso, più che avere autostima, bisogna imporsi nel contesto europeo per ridiscutere la questione della moneta, quella del rapporto tra debito e PIL e, se è possibile, il fiscal compact e il pareggio di bilancio che è stato inserito in Costituzione. Ciò per un motivo molto semplice, cioè che noi abbiamo un bilancio dello Stato composto di quattro voci: su 650 miliardi di spesa, abbiamo 300 miliardi destinati alle pensioni, 160 miliardi agli stipendi, 110 miliardi alla sanità e 80 miliardi di interessi sul debito pubblico. Di fronte a questo schema, che già di per se stesso è fallimentare (si pensi a cosa accadrebbe in una qualsiasi azienda dove il carico degli stipendi e delle pensioni rappresenta il 75 per cento delle uscite) occorre incidere con una profonda revisione dello Stato in senso efficientistico e liberale (e per questo confido che Benedetto Della Vedova torni alle sue origini di radical-liberale). Quindi, va smontato questo Stato bolso, ridondante e inefficiente. Se proprio ci tenete, invece di chiudere il Senato o di trasformarlo in un dopolavoro per consiglieri regionali di quarta serie, fate in modo di chiudere buona parte delle 11.450 partecipate dallo Stato e dagli enti locali, che producono 47 miliardi di euro di debito, e mandate a casa i trombati e i parassiti che sono tra i 30.000 e i 40.000 nei consigli d'amministrazione di queste società.</seg>
               <kinesic type="applause">
                  <desc>Applausi dal Gruppo GAL, M5S e della senatrice Bignami</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg173">Non cercate di risanare il debito pubblico a scapito della democrazia e del diritto che gli italiani hanno di eleggere i propri parlamentari.</seg>
               <kinesic type="applause">
                  <desc>Applausi dai Gruppi GAL, FI-PdL XVII, M5S e Misto-ILC</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg174">Se solo smonterete questi carrozzoni, se solo manderete a casa questa pletora di clientes, avrete fatto molto di più che non tutte le chiacchiere e i buoni propositi di cui oggi "madame Verdurin" è venuto qui a parlarci. Non ci serve un cappellino nuovo; ci servono nuove regole, una politica seria che faccia piazza pulita dello statalismo, della pretesa di uno Stato che ritiene di essere il primo imprenditore in questa Nazione e che qualunque cosa tocchi, lo fa in maniera inefficiente e producendo debito. Nell'ultimo dei provvedimenti proposti dal Governo si poneva un tetto a 250.000 euro per i dirigenti delle grandi aziende, e anche questo va nel solco della demagogia di cui il Presidente del Consiglio si fregia. È mai possibile che voi vi poniate il problema di limitare - giustamente - lo stipendio ai grand commis di Stato e che poi si abbiano 160 miliardi di spesa per il pubblico impiego, dove si continuano a pagare i nostri dipendenti per la sola giornata di presenza? E allora signori, voi cosa volete raccontare in Europa? Delle due l'una: o riformate questo Stato, che è un pozzo di San Patrizio, o vi mettete con il cappello in mano, come i vostri predecessori, e chiedete alla signora Merkel un po' di buonsenso e un po' di buona volontà.</seg>
               <kinesic type="applause">
                  <desc>Applausi dai Gruppi GAL</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg175">e FI-PdL XVII).</seg>
            </u>
            <note type="speaker">DIVINA (LN-Aut)</note>
            <u ana="#regular" who="#DivinaSergio" xml:id="ParlaMint-IT_2014-06-24-LEG17-Sed-268.u35">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg176">Signor Presidente, onorevoli colleghi, signor Presidente del Consiglio assente.</seg>
               <kinesic type="applause">
                  <desc>Applausi dai Gruppi LN-Aut, M5S e Misto-ILC e del senatore Malan.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg177">Io non vedo infatti il Presidente del Consiglio. Forse lei lo vede, signor Presidente, perché potrebbe anche essere sotto il banco del Governo a fare altre cose.</seg>
               <vocal type="shouting">
                  <desc>Proteste dal Gruppo PD.</desc>
               </vocal>
               <seg xml:id="ParlaMint-IT_2014-06-24-LEG17-Sed-268.seg178">PRESIDENTE. Senatore Divina, la invito a non lasciarsi andare a queste esternazioni.</seg>
               <seg xml:id="ParlaMint-IT_2014-06-24-LEG17-Sed-268.seg179">Signor Presidente, abbiamo notato il Presidente del Consiglio solo nell'intervallo tra il primo e il secondo tempo della partita.</seg>
               <kinesic type="applause">
                  <desc>Applausi dai Gruppi LN-Aut, M5S e Misto-ILC e del senatore Malan.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg180">C'è un Senato che sta facendo la sua parte e per la prima volta, almeno a memoria di chi ha calcato poco questi banchi, in una seduta avente all'ordine del giorno comunicazioni del Presidente del Consiglio e risoluzioni allegate, il Presidente del Consiglio non solo non ascolta, perché non è neanche presente, ma neanche ribatte e replica a quei poveri Cristi che hanno deciso che valesse la pena impegnarsi per dire la propria opinione su un argomento che non è proprio di secondo piano.</seg>
               <kinesic type="applause">
                  <desc>Applausi dai Gruppi LN-Aut, M5S e Misto-ILC e del senatore Malan.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg181">Abbiamo letto anche la relazione del Presidente del Consiglio, che riporta un'affermazione strana: milioni di persone hanno votato PD perché si cambi l'Europa. Il Presidente del Consiglio non ha capito niente. Perché quei milioni di persone che volevano cambiare l'Europa hanno votato Lega, hanno votato Le Pen, hanno votato il FPÖ di Strache, hanno votato il PVV di Wilders. Quelle persone volevano cambiare l'Europa.</seg>
               <seg xml:id="ParlaMint-IT_2014-06-24-LEG17-Sed-268.seg182">Quel dato del 40,8 per cento, che qualche collega nel suo intervento ha riportato e che darebbe al PD questa responsabilità, non è un dato stabile, ma non è neanche liquido. È un dato gassoso. Dovete dire grazie a Grillo, che ha intimorito a tal punto gli italiani con le sue frasi sull'essere oltre Hitler, sulle vivisezioni, sui processi in piazza, da aver irrigidito una grande fetta di popolazione, che ha visto nel PD di Renzi l'antagonista che poteva frenare questo fenomeno, e da aver fatto così scattare i voti gassosi.</seg>
               <kinesic type="applause">
                  <desc>Applausi dai Gruppi LN-Aut, M5S e Misto-ILC e del senatore Malan.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg183">Il Presidente assente del Consiglio dice che tutta l'Europa deve farsi carico dell'immigrazione. Ma il Presidente del Consiglio ha letto qualche piccolo dato? Nei primi cinque mesi dell'anno ci sono stati 55.000 sbarchi. Non possiamo parlare di immigrazione. Questa è un'invasione! I numeri sono da invasione. E noi sappiamo che legate al problema dell'immigrazione ci sono tutte le altre grosse problematiche del nostro Paese, come la disoccupazione, sulla quale avete dato i dati, che sono perfetti. Ma questa disoccupazione ci dovrebbe imporre politiche dell'immigrazione tali da fermare anche i regolari, e non solo gli irregolari! Cosa fa una persona che viene in Italia e non trova lavoro? Non ha bisogno di cultura, ma ha bisogno di riempire la pancia, a pranzo, cena e colazione. E se non riesce a farlo con i soldi che derivano da un pecunio da lavoro, allora se li procura in altro modo. E noi vediamo come sono composti i dati sulla criminalità e sulla popolazione carceraria.</seg>
               <seg xml:id="ParlaMint-IT_2014-06-24-LEG17-Sed-268.seg184">Sempre il Presidente assente del Consiglio parla di flessibilità e di prolungare le scadenze. Noi sorridiamo come ad un invito a nozze, perché queste erano le critiche che la Lega rivolgeva al Governo Monti, che aveva la stessa maggioranza di centro sinistra, che è andato immediatamente in Europa a fare il suo compitino e ha saldato i debiti.</seg>
               <seg xml:id="ParlaMint-IT_2014-06-24-LEG17-Sed-268.seg185">Ma quale azienda che attraversa un periodo di difficoltà va in banca a saldare i propri debiti? Piuttosto, va in banca a chiedere una ristrutturazione e una dilazione. Noi abbiamo fatto tutto l'opposto, e abbiamo visto i danni. La Lega ringrazia che Renzi lo abbia forse capito, dopo tante affermazioni che abbiamo fatto.</seg>
               <seg xml:id="ParlaMint-IT_2014-06-24-LEG17-Sed-268.seg186">La Merkel dice che possono concedere la flessibilità, a patto però che l'Italia faccia le riforme. Ma noi abbiamo visto dove ci hanno portato, almeno le riforme che abbiamo fatto fino ad ora: hanno portato soltanto a depressione. E a questo punto la Germania va a nozze e, anzi, sta dimostrando di conoscere il latino meglio degli italiani. Mors tua, vita mea : avanti con le riforme, italiani. Noi lavoriamo e voi morite di fame. Se ci fosse il Presidente del Consiglio, gli chiederei di spiegarci perché, quando parla di riforme, dice che faremo le riforme dal 1º settembre 2014 al 28 maggio 2017. Ci mancava che dicesse che iniziamo la mattina e finiamo il pomeriggio, indicando anche l'ora. A che serve questa puntualizzazione? Forse serve come manifestazione di forza o come delirio di onnipotenza: ci dirà anche entro quali tempi noi parlamentari, che conteremo sempre meno, dovremo approvare le sue riforme. Andiamoci dentro: sono riforme o sono controlli politici camuffati? Qualcuno ha fatto delle prove applicative, Senato e Parlamento. Con i dati attuali, uscirebbe un monocolore rosso targato PD. In Senato, tra consiglieri e sindaci, il PD avrebbe 54 membri su 100; con l'Italicum la Camera avrebbe 340 deputati del PD su 630. Ma queste sono le riforme che servono al Paese o sono un'azione di puro potere politico mascherato? La riforma del Senato venne fatta già nel 2005: furono proprio Renzi, il PD e il centrosinistra che raccolsero le firme per invalidarla, perché la sinistra deve cancellare immediatamente tutto ciò che fa la destra. Curioso, se non fosse drammatico. Il presidente Renzi sta girando il mondo ultimamente. Non si è mai chiesto dove vanno i nostri pensionati? I nostri pensionati stanno emigrando in Marocco, in Tunisia o in Ungheria, ma non per turismo, bensì per sopravvivenza: con 500 o 1.000 euro in Italia si fa la fame, mentre in quei Paesi si vive dignitosamente. Qui resta chi è senza lavoro (giovani senza colpe) e chi da quei Paesi continua ad arrivare. Ma, se andiamo avanti così, al presidente Renzi dobbiamo fare una domanda: a chi consegneremo il nostro Paese? Al presidente Renzi piace giocare al Monopoli della politica: un giorno vende dieci auto blu e un altro giorno dice di voler vendere una portaerei (bisogna vedere chi se la compera). Bisognerebbe chiedergli di dare un'occhiata negli scantinati, perché forse c'è anche qualche bicicletta in più da mettere sul mercato. Il problema è veramente uno, ed è serissimo: qui produrre costa troppo e non ci riusciamo più. Le conseguenze sono che non arrivano gli investimenti dall'estero e che le nostre aziende sono costrette a delocalizzare dove la manodopera costa meno; una moneta sbagliata, troppo forte, rende più conveniente delocalizzare all'estero che produrre qui. Qui non si lavora, qui non si produce, qui non si crea ricchezza; divideremo sempre più la miseria. Al presidente Renzi, che è abile giostratore con le tavole sulle onde, continuiamo a dire di stare attento, perché le onde alla fine si infrangono sugli scogli. Non giochi più al Monopoli parlamentare, ma dia risposte agli italiani, che si chiedono: il mio Governo da che parte sta?</seg>
               <kinesic type="applause">
                  <desc>Applausi dal Gruppo LN-Aut.</desc>
               </kinesic>
            </u>
            <note type="speaker">DE CRISTOFARO (Misto-SEL)</note>
            <u ana="#regular" who="#DeCristofaroPeppe" xml:id="ParlaMint-IT_2014-06-24-LEG17-Sed-268.u36">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg187">Signor Presidente, signor Presidente del Consiglio, mi rivolgerò a lei, anche se lei non è qui. Noi consideriamo molto importante il dibattito di oggi: un'opportunità - come lei stesso stamattina l'aveva definita - per contribuire a far diventare il nostro continente quello che fino ad oggi non è stato, cioè un progetto comune, capace di assumere finalmente un'identità e uno slancio politico e in grado di rispondere a quei sentimenti sempre più diffusi di xenofobia e di razzismo che attraversano buona parte dell'Unione e che sono all'origine del successo elettorale delle destre nazionaliste ed antieuropee. Molte sono state, a nostro avviso, le ragioni delle difficoltà di tutti questi anni: ricette economiche sbagliate, istituzioni deboli (considerate finanche un intralcio al libero mercato), l'idea che bastasse la moneta comune (dalla quale peraltro non si potrà tornare indietro) per trainare l'intero processo dell'unificazione. Oggi siamo dinanzi ad un bivio: o si cambia radicalmente oppure si muore. E, per non far morire il sogno degli Stati uniti d'Europa, bisogna cambiare, se non tutto, quasi tutto, a partire dalla necessità di dare all'Unione quel profilo politico che le consenta di intervenire innanzitutto negli scenari di guerra del nostro tempo, a partire dalla crisi dell'Ucraina fino al Medio Oriente, dove proprio in queste ore si consuma l'ennesimo bagno di sangue, dall'Iraq attraversato dalla jihad islamica fino alla Palestina, dove ad un criminale sequestro di giovani israeliani si risponde con un'indiscriminata rappresaglia, che non si ferma nemmeno davanti alle donne e ai bambini. Il silenzio dell'Europa su questo è assordante e la dice lunga su quello che non ha funzionato. Noi pensiamo che il nostro Paese possa svolgere oggi un ruolo importante e che lei stesso, pur a partire dal risultato elettorale che ha conseguito e finanche all'interno del suo partito - il Partito socialista europeo - abbia la straordinaria occasione di cambiare l'agenda europea nata da un rapporto perverso: da quella coppia austerità-populismo e da quei vincoli del Patto di stabilità che non deve semplicemente diventare più flessibile, come ho sentito dire, ma che necessita di un cambiamento di fondo. Oggi le vogliamo ribadire che non sono venute meno le ragioni per cui siamo stati e saremo ancora all'opposizione del suo Governo. Anche per questo motivo abbiamo presentato una nostra risoluzione e non voteremo quella della maggioranza, perché riscontriamo significative differenze su non pochi punti di fondo e perché non condividiamo l'idea e l'ispirazione delle sue alleanze parlamentari. Anche se dall'opposizione, siamo però pronti ad incoraggiare e sostenere ogni possibile cambiamento dell'agenda europea, a partire da quella che per noi è la prima necessità: mettere profondamente in discussione quel fiscal compact che andrebbe sostituito con un social compact vincolante per tutti gli Stati membri, che abbia come priorità l'occupazione e la redistribuzione dei redditi e che avvii una trasformazione del modello di sviluppo, a partire dal rilancio delle politiche per la formazione, l'innovazione e l'educazione. Come dicevo, l'Italia, come Paese fondatore dell'Unione, in occasione del semestre di Presidenza può svolgere davvero un ruolo decisivo, anzitutto a partire dal dibattito sugli indirizzi politici futuri, soprattutto nello stimolare misure in grado di reagire alla crisi che ancora tiene in scacco diversi Paesi europei, al punto da portarci alle soglie della deflazione. Signor Presidente, dobbiamo cominciare dalla necessità di allentare le maglie di quell'austerità che di certo non ha giovato né alle finanze, né alle economie dei Paesi europei. Si tratta di mettere radicalmente in discussione alcune idee che sono state spacciate in questi anni, non come tesi, ma come verità assolute, come dogmi ideologici incapaci di fare i conti con la materialità di un Continente impoverito, invecchiato ed impaurito che avrebbe avuto bisogno di ben altre cure e non, invece, del dogmatismo di chi ne sta certificando la fine. Servono risposte urgenti e strutturali per affrontare anzitutto quella disoccupazione che mette a rischio la coesione sociale e finanche la tenuta democratica, come ha dimostrato quella disaffezione al voto che ha segnato gli ultimi passaggi elettorali. Le misure necessarie richiedono un ripensamento delle politiche dell'austerità nel loro complesso. Occorre invece mettere in campo politiche economiche coordinate tra i Paesi dell'Unione per rilanciare la domanda interna all'area euro e per consentire la riorganizzazione delle economie nei Paesi più colpiti dalla crisi. Come lei sa, signor Presidente, è stato depositato un disegno di legge di iniziativa dei cittadini europei sul reddito minimo, per la cui adozione il Parlamento si è peraltro già pronunciato favorevolmente nella scorsa legislatura. Una misura del genere, adottata e cofinanziata da tutti i Paesi, rappresenterebbe - questa sì - uno strumento più efficace delle ricette fin qui adottate per la tutela delle giovani generazioni, esattamente come servirebbe un piano di investimenti per un g reen new deal europeo che punti a riconvertire le economie nazionali per consentire un riposizionamento sui mercati globali senza dover competere al ribasso sul costo del lavoro con le economie dei Paesi orientali, secondo la teoria fallace della precarietà espansiva. Dobbiamo superare definitivamente la logica secondo cui alle esigenze dello sviluppo possa essere sacrificato un bene non riproducibile come l'ecosistema, anche immaginando una nuova politica energetica ed il contrasto ai cambiamenti climatici, anzitutto rafforzando gli impegni già presi dall'Unione ed impegnando i Paesi membri a raggiungere risultati significativi riguardo alla riduzione delle emissioni di gas ad effetto serra, oppure - ancora - assicurando massima trasparenza al Trattato transatlantico sul commercio e sugli investimenti, per esempio favorendo la tracciabilità dei prodotti agroalimentari liberi dagli OGM. Ecco, Presidente, fare queste cose significa davvero cambiare verso; significa provare a colpire le granitiche certezze dei soloni dell'austerità, rimettendo al centro la necessità di una maggiore equità sociale proprio nel tempo segnato dalle più grandi diseguaglianze conosciute dal mondo contemporaneo. Portiamo fino in fondo la lotta alla speculazione finanziaria, che è all'origine della crisi, tassando le transazioni per restituire le risorse che occorrono per tutelare il reddito. Per fare questo occorre stravolgere l'agenda che ha segnato gli anni della crisi ed operare forzature anche culturali, capaci di dare all'Unione non solo una prospettiva sociale, ma pure quell'anima che oggi non c'è. Ricominci dalla scuola, dalla cultura, dall'università, dall'istruzione, dalla necessità di impedire che anche all'interno dell'Unione riprenda la triste pratica dell'emigrazione forzata: ricominci da questo. Se il nostro Paese riuscirà ad imporre un cambiamento reale, se si batterà per creare un'Unione senza confini e senza barriere, disarmata, in cui sia garantita la libera circolazione alle persone, compresi quei rifugiati che scappano dalle guerre; se lavorerà affinché queste persone possano circolare liberamente e degnamente, e soprattutto possano farlo se vogliono, e non perché sono costrette, allora noi di SEL faremo la stessa battaglia. Se invece lei e il suo Governo nemmeno ci proverete, può stare certo, Presidente, che Sinistra Ecologia e Libertà starà da un'altra parte.</seg>
               <kinesic type="applause">
                  <desc>Applausi dal Gruppo Misto-SEL e del senatore Campanella.</desc>
               </kinesic>
            </u>
            <note type="speaker">CIAMPOLILLO (M5S)</note>
            <u ana="#regular" who="#CiampolilloLello" xml:id="ParlaMint-IT_2014-06-24-LEG17-Sed-268.u37">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg188">Signor Presidente, dal momento che il presidente del Consiglio Renzi ci ha felicemente abbandonato per la partita, e che noi abbiamo il senso del dovere e siamo qui in Aula, le chiedo cortesemente, vista anche l'importanza dei nostri interventi, la sospensione dei lavori fino al termine della partita in modo che il presidente Renzi possa ascoltare gli interventi dei colleghi e, contestualmente, chi vuole possa andare a vedere la partita.</seg>
               <kinesic type="applause">
                  <desc>Applausi dai Gruppi M5S e FI-PdL XVII.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg189">PRESIDENTE. Richiesta respinta. Non mi sarei mai augurato che qualcuno proponesse la sospensione dei lavori, al di là di chi sia presente o meno in Aula.</seg>
            </u>
            <note type="speaker">SACCONI (NCD)</note>
            <u ana="#regular" who="#SacconiMaurizio" xml:id="ParlaMint-IT_2014-06-24-LEG17-Sed-268.u38">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg190">Signor Presidente, il Gruppo delle senatrici e dei senatori del Nuovo Centrodestra voterà a favore delle dichiarazioni rese dal Presidente del Consiglio, e lo farà soprattutto con riferimento ad un'affermazione che in esse potremmo ritenere centrale: quella secondo la quale l'Europa costituisce l'unica dimensione possibile per avere e coltivare grandi ambizioni di pace e di sviluppo. Le condizioni odierne dell'Europa sono state segnalate dal Presidente del Consiglio: condizioni che potremmo definire di un rattrappimento demografico, produttivo, occupazionale. Un'Europa vecchia, che, tuttavia, ha nel suo seno ancora straordinarie energie perché in essa si possa ricostruire una stagione di crescita. Il Presidente del Consiglio ha segnalato come le nomine debbano essere conseguenza delle cose. La prima cosa che deve porsi a premessa per quelle nomine, per la scelta di coloro che dovranno ricoprire le funzioni responsabili di guida dell'Unione, a nostro avviso, è una visione geopolitica condivisa. Non mi riferisco soltanto alla politica estera, ma a qualcosa di più, ovvero ad un'idea di Europa che da un lato sia saldamente ancorata alle sue radici occidentali e atlantiche (ma che si proietti quanto più verso l'intero Continente con obiettivi di inclusione di quel grande Paese che è la Russia e che, come ho già avuto modo di dire in questa sede, non possiamo consegnare ad alleanze innaturali per la sua stessa storia), dall'altro promuova quella possibile proiezione verso il Mediterraneo, riprendendo anche il sogno di un allargamento dell'Unione verso Paesi come Israele, la Turchia e, come ho prima citato, la Russia stessa. Le grandi tensioni che abbiamo avvertito ad Est come a Sud non trovano soluzione nell'isolamento di queste grandi aree, ma al contrario nella possibilità di includerle all'interno di un progetto condiviso. Se vi sarà questa visione geopolitica condivisa, ne potranno derivare allora conseguenze per la politica di difesa, per quella energetica, per la costruzione di ulteriori aree di libero scambio, per una gestione davvero comune di flussi migratori, che non sono oggi alimentati soltanto dai divari di benessere, ma ancor più dalle grandi tensioni etniche e razziali che si sono prodotte in molte delle aree prima citate. E ancora, si potranno produrre finalmente quelle grandi infrastrutture transnazionali sostenute da project bonds che dovrebbero riguardare in modo particolare la fascia mediterranea: quella fascia mediterranea dell'Unione che trova funzione nella misura in cui si esprime quella visione geopolitica, perché se manca quella visione geopolitica, se dovesse prevalere una visione più ristretta, magari come più volte si è detto rattrappita intorno al Baltico, inesorabilmente l'area alla quale apparteniamo e nella quale insistiamo sarebbe condannata ancor più ad un inesorabile declino. In questo quadro, e solo in questo quadro, sarà possibile una politica di crescita nella stabilità, alimentata da grandi investimenti comuni nelle reti energetiche, di telecomunicazioni, di trasporto, sostenuta da nuove regole d'impiego delle risorse comuni. Penso ad esempio all'assurdità del cofinanziamento necessario per quanto riguarda i fondi europei e sostenuta ancora, lo ribadiamo, da riforme strutturali interne: riforme che dobbiamo realizzare non soltanto perché possono essere il viatico per una gestione flessibile del percorso di rispetto dei parametri di bilancio, ma perché servono a noi per liberare la vitalità della nostra economia e della nostra società. Riforme strutturali interne significano essenzialmente meno regole e meno tasse per crescere, e abbiamo due strumenti che il Presidente del Consiglio ha ricordato: da una parte le deleghe già consegnate al Governo per il ridisegno del nostro sistema di prelievo fiscale in funzione della leale collaborazione, finalmente, tra contribuente e amministrazione finanziaria; dall'altra parte le deleghe che dobbiamo consegnare al Governo in tempi brevi per quanto riguarda il lavoro, per un mercato del lavoro quanto più inclusivo, quanto più capace di coniugare la flessibilità necessaria alle imprese per competere con la sicurezza per i lavoratori. Le deleghe che ci sono state proposte dal Governo contengono questa coniugazione, e all'interno di questa coniugazione credo che il Governo dovrà avere il coraggio di decisioni importanti come quelle per le quali Marco Biagi morì dodici anni fa, e che dodici anni dopo sono ancora più necessarie. Esse riguardano anche la riregolazione del contratto a tempo indeterminato, come egli ci consigliava. Insomma, occorre una riforma del mercato del lavoro che abbia la stessa efficacia per l'Italia di quella che in Germania ebbe la riforma Hartz, quella riforma che oggi il Presidente del Consiglio ha richiamato proprio perché segnò il punto di svolta di una Nazione che in quel momento chiedeva di derogare al vincolo del 3 per cento. La conseguenza di tutto questo potrà essere la condivisione di nomine che saranno il frutto, io immagino, di una coalizione tra popolari e socialisti anche in Europa, come già in Germania e in Italia. I padri fondatori appartenevano a queste due grandi famiglie politiche, e i loro eredi oggi hanno il dovere di riprodurre la loro ambizione in un tornante della storia non meno epocale di quello vissuto da essi dopo il conflitto mondiale. Buon lavoro e buona navigazione al Governo Renzi.</seg>
               <kinesic type="applause">
                  <desc>Applausi dal Gruppo NCD.</desc>
               </kinesic>
            </u>
            <note type="speaker">FATTORI (M5S)</note>
            <u ana="#regular" who="#FattoriElena" xml:id="ParlaMint-IT_2014-06-24-LEG17-Sed-268.u39">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg191">Signor Presidente, innanzitutto ringrazio gli annoiati membri del Governo, che sono costretti in Aula, mentre il Presidente del Consiglio, anziché dedicarsi alla partita europea (come l'ha chiamata nel suo discorso), è andato a dedicarsi alla partita in Brasile.</seg>
               <kinesic type="applause">
                  <desc>Applausi dai Gruppi M5S e FI-PdL XVII.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg192">Sarà andato a gridare «Forza Italia», così almeno avrà fatto una risoluzione sincera e densa di contenuti, perché tutto il resto è il vuoto cosmico.</seg>
               <kinesic type="applause">
                  <desc>Applausi dai Gruppi M5S e FI-PdL XVII e del senatore Di Biagio.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg193">Abbiamo assistito al pronunciamento del nulla in attesa di andarsi a godere la partita.</seg>
               <seg xml:id="ParlaMint-IT_2014-06-24-LEG17-Sed-268.seg194">Quindi applausi, applausi, applausi al presidente Renzi; andategli a comunicare che siamo qui a lodarlo. Dai vostri organi di informazione sembra che il suo Governo debba essere incensato rispetto alla congiuntura economica e sociale: almeno questo ci dicono la Germania e le urne. Ora però noi ci domandiamo quale sia stato il prezzo.</seg>
               <seg xml:id="ParlaMint-IT_2014-06-24-LEG17-Sed-268.seg195">Intanto ribadiamo, come altre volte fatto, che la Germania non è la capofila o la padrona d'Europa, ma è probabilmente il Paese che trae il maggior vantaggio e beneficio da questa Unione europea. Quindi ci domandiamo come mai il nostro atteggiamento sia costantemente rivolto alla prostrazione rispetto a ogni minimo cenno tedesco, perché alla fine di questo stiamo parlando. Ciò è assolutamente castrante; lo è in funzione di una programmazione di lungo periodo; lo è in funzione di una maggiore tutela del nostro Paese rispetto alle proprie eccellenze; lo è in funzione di una incapacità del Governo o di una sottomissione al volere altrui per un'evidente inefficienza interna.</seg>
               <seg xml:id="ParlaMint-IT_2014-06-24-LEG17-Sed-268.seg196">Le politiche sociali di Matteo Renzi finora si sono manifestate attraverso una sorta di buono spesa di 80 euro che, fuorché qualche voto in più, non ha portato benefici congiunturali, ma invece ha collocato il suddetto Presidente nell'esatta dimensione berlusconiana del patto con gli italiani. Quindi, ancora, «Forza Italia»: ditegli di fare questa risoluzione, perché è l'unica credibile. Queste cose sono sufficienti per la Merkel, che ne sarà contenta, ma sono inesistenti per gli italiani.</seg>
               <seg xml:id="ParlaMint-IT_2014-06-24-LEG17-Sed-268.seg197">Noi del Movimento 5 Stelle non facciamo che presentare interrogazioni, mozioni, fare sollecitazioni, avanzare proposte. Noi proponiamo tante cose, ma Matteo Renzi dà ascolto solo a se stesso e alla Merkel.</seg>
               <kinesic type="applause">
                  <desc>Applausi dal Gruppo M5S e del senatore Malan.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg198">Quale cambiale stiamo pagando per questa pseudo flessibilità ancora tutta da verificare? Sono sempre le stesse parole pre-Consiglio europeo, che puntualmente si chiude con un nulla di fatto. Nell'ultima riunione del Consiglio si andò con l'idea di mettere un punto esclamativo sui problemi di Lampedusa. E oggi? Oggi si fa una riunione fotocopia. Le condizioni sono peggiorate e l'Italia, che dovrebbe per prima essere sensibile al problema - e poi dite che siamo noi gli xenofobi - ancora non ha una legislazione organica.</seg>
               <seg xml:id="ParlaMint-IT_2014-06-24-LEG17-Sed-268.seg199">Lo stesso vale per la tutela del made in Italy. Ci sono gruppi industriali nostrani che dislocano ovunque le proprie produzioni e poi si proclamano made in Italy laddove, magari, solo la trasformazione finale avviene nel nostro Paese. Che cosa dovrebbe fare il Governo che non fa? L'Europa ci blocca una legge di tutela del made in Italy, ma non mi sembra che il Governo stia facendo un muro contro muro. Guai, guai a far risentire la Germania, che in realtà è quella che più guadagna dal falso made in Italy. Quella del Consiglio europeo è un'occasione, una duplice occasione, per dettare una linea, per portare le posizioni forti dei cittadini italiani e non dei gruppi di potere, che servono solo a far rimanere in sella il Governo attraverso i salamelecchi internazionali. È necessario un semestre europeo che renda esecutive le politiche per la ripresa, per rialzarsi da questa vergognosa genuflessione del Governo di fronte alla potenza tedesca. Noi in questa risoluzione abbiamo fatto tanto, abbiamo avanzate proposte e azioni da intraprendere in tutti i settori affinché ci siano un reale cambio di rotta, una reale riappropriazione di ciò che appartiene ai cittadini per i cittadini. Ma il Governo non si è neanche degnato di leggerla: ha dato parere negativo e basta.</seg>
               <kinesic type="applause">
                  <desc>Applausi dal Gruppo M5S e del senatore Malan.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg200">Non può essere che riteniamo normale scavare una montagna per una TAV inutile; non può esistere normalità nelle continue connivenze tra politica e corruzione; non può esistere normalità nel vedere i morti in mare senza fare assolutamente nulla. Non può esistere una normalità nel prelievo fiscale in favore di pseudofondi finanziari salva stati come il MES e ora, la nuova frontiera, l'ERF, che richiedono ulteriori tagli a sanità, istruzione e cultura. Ma si sa, un popolo sano e colto non è quello che questo Governo vuole.</seg>
               <kinesic type="applause">
                  <desc>Applausi dal Gruppo M5S</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg201">Non può essere la normalità lo spostamento dei servizi essenziali verso il privato, gli amici degli amici, con la perdita del controllo pubblico. Non può essere la normalità la cessione di territori e il martirio ambientale. Non può essere la normalità l'ascesa costante e perpetua del livello di disoccupazione. Non può essere la normalità l'assenza di programmazione in ogni settore. Non può essere la normalità che il Presidente del Consiglio venga incensato dai giornali, ma che la pubblica amministrazione disperda miliardi di euro di fondi perché incapace di gestire e controllare. Non può essere normale ancora che esista un'Italia del Sud e un'Italia del Nord.</seg>
               <kinesic type="applause">
                  <desc>Applausi dal Gruppo M5S</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg202">Il documento del Movimento 5 Stelle raccorda tutti i settori - vi invito a leggerlo anche dopo per farvi una cultura - e indica una strada da implementare nel Consiglio europeo e da eseguire durante il semestre di presidenza italiana. È una serie di punti rivolti ai cittadini, senza i quali né voi né noi saremmo qui oggi. Basta lasciare i cittadini appesi a una speranza di qualcosa che non arriverà mai. Chi vive sperando, muore disperato e la disperazione è divenuta elemento quotidiano della vita sociale italiana, che voi neanche avete idea di cosa sia perché vivete in un altro mondo. L'assenza di trasparenza e di assunzione di responsabilità non sono più ammesse. I nostri Governi hanno smesso di lottare e si sono sottomessi. Siamo allo scuro di tutto: non ci viene detto nulla sugli accordi di libero scambio, sul TTIP. Non veniamo resi partecipi sui meccanismi ERF o di altre diavolerie finanziarie e fiscali.</seg>
               <seg xml:id="ParlaMint-IT_2014-06-24-LEG17-Sed-268.seg203">Lo scorso 13 marzo 2014 il Parlamento europeo ha approvato due risoluzioni in cui di fatto ha bocciato le politiche economiche portate avanti dalla troika, mettendo in evidenza come invece di far fronte alla crisi occupazionale e industriale, abbiano creato solo nuove sacche di povertà, massacrato le piccole e medie imprese e dato vita a quella che è stata definita una macelleria sociale.</seg>
               <seg xml:id="ParlaMint-IT_2014-06-24-LEG17-Sed-268.seg204">PRESIDENTE. Concluda, senatrice.</seg>
               <seg xml:id="ParlaMint-IT_2014-06-24-LEG17-Sed-268.seg205">Avrei dieci minuti abbondanti. PRESIDENTE. Non ce li ha: concluda o consegni il testo scritto. FATTORI (M5S). Questo Governo si erige a paladino della democrazia, allora lo dimostri sottoscrivendo o, almeno, leggendo la proposta del Movimento 5 Stelle. Siccome noi le proposte le abbiamo lette e studiate, annunciamo il voto contrario sulla proposta di risoluzione firmata dai Capigruppo della maggioranza per l'assenza evidente di contenuti intelligibili, il voto favorevole sulle proposte di risoluzione n. 2 e 3, a prima firma rispettivamente dei senatori Bitonci e De Petris, contrario sulla proposta di risoluzione n. 4, del senatore Malan, incentrata sulla liberalizzazione e infine contrario alla proposta di risoluzione n. 6, a prima firma del senatore Romani, perché non condividiamo la richiesta di sospensione delle operazioni Mare nostrum.</seg>
               <kinesic type="applause">
                  <desc>Applausi dal Gruppo M5S</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg206">PRESIDENTE. Senatrice Fattori, ha fatto dei riferimenti al calcio e non ha portato proprio bene. Io non la porterei a vedere una partita.</seg>
            </u>
            <note type="speaker">BERNINI (FI-PdL XVII)</note>
            <u ana="#regular" who="#BerniniAnnaMaria" xml:id="ParlaMint-IT_2014-06-24-LEG17-Sed-268.u40">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg207">Signor Presidente, anticipo che consegnerò il testo della mia dichiarazione, perché temo di non riuscire a rimanere entro i termini, comprensibilmente stringenti, di dieci minuti, però ci tengo a fare una premessa e a sottolineare una cosa a lei, Presidente, e ai membri del Governo presenti (che ringrazio per aver ascoltato l'intero dibattito), al netto di qualsiasi intento polemico. Non è mia consuetudine misurarmi in considerazioni solo polemiche, però trovo sbalorditivo, sotto il profilo istituzionale, che il Governo abbia dato parere negativo alle proposte di risoluzione di tutti i Gruppi parlamentari eccetto uno senza esprimere una - e dico una - motivazione.</seg>
               <kinesic type="applause">
                  <desc>Applausi dai Gruppi FI-PdL XVII, LN-Aut, M5S e Misto-ILC</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg208">Signor Presidente, questo lo ritengo uno sgarbo e una mortificazione istituzionale nei confronti di partiti politici e Gruppi parlamentari che, pur nell'espressione della loro massima manifestazione di opposizione, possono, vogliono e debbono essere comunque collaborativi.</seg>
               <seg xml:id="ParlaMint-IT_2014-06-24-LEG17-Sed-268.seg209">Spero che il Governo stia comunque ascoltando. Non ho intenzione di fare polemica sulla prepotente urgenza che ha tenuto altrove il Presidente del Consiglio. Il senso che volevo dare all' incipit del mio intervento è la mancanza di rispetto istituzionale nei confronti di chi come noi - posso parlare per il mio Gruppo parlamentare</seg>
               <kinesic type="applause">
                  <desc>Applausi dal Gruppo FI-PdL XVII</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg210">-ha espresso delle posizioni che non debbono essere limitate alla gestione del rapporto del Governo con l'Europa nel corso della Presidenza del Consiglio europeo, che durerà sei mesi. Questo almeno è ciò che si ritiene, che riteniamo tutti, visto che il presidente Renzi ha voluto parlare non già di un impegno di 100, bensì di 1.000 giorni aggiungendo (a questo punto mi domando se cospicuamente o incospicuamente) uno zero. Quindi, come dicevo, non volendo limitare tutto questo ad un impegno di sei mesi, anche le nostre istanze debbono essere debitamente vagliate e, se respinte, debitamente motivate.</seg>
               <kinesic type="applause">
                  <desc>Applausi dai Gruppi FI-PdL XVII e Misto-ILC.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg211">Ciò detto, signori componenti del Governo, Presidente del Consiglio che do per presente, perché sono certa che dovunque si trovi mi sta ascoltando, non ci comporteremo come quelle opposizioni che in passato (Partito Democratico in testa a tutti, mi dispiace dirlo), mentre il presidente Berlusconi conduceva nell'agone europeo una battaglia solitaria e d'avanguardia contro il totem dell'austerità, per ragioni di bassa cucina politica interna tifavano per i nostri avversari. Tifavano per l'asse tra Merkel e Sarkozy facendo finta, facendo credere, che quella fosse la vera Europa. Ma non era quella l'Europa. Tifavano contro l'Italia e, alla resa dei conti, contro una visione espansiva e positiva dell'Unione europea. Visione ed esigenza che non sono ancora quelle delle recenti, timide aperture di Angela Merkel (certamente non ancora sufficienti, se non a postdatare il pareggio di bilancio e con la postdatazione del pareggio di bilancio, colleghi, non si fa crescita, si fa solo postdatazione) o della relazione di Van Rompuy, il quale, con reverente stupore, ora, per la prima volta, scopre la crescita nelle pieghe del Patto di stabilità. Si lasci dire, signor Presidente del Consiglio che sicuramente mi sta ascoltando, che la sua presentazione di oggi ha qualche limite di troppo. È fatta della stessa sostanza dei sogni: manca di concretezza. Sul concetto di Europa, sulla sua governance, sulle sue linee di politica economica, si è combattuta in questi mesi, anzi in questi anni, una battaglia anche culturale destinata ad incidere sulla vita, anzi direi sulla carne, dei cittadini italiani ed europei. Alla fine, ha prevalso la convinzione che siamo tutti legati ad un destino comune, che insieme dobbiamo lavorare per un futuro all'insegna della crescita e dell'unità. In Italia ha prevalso, nei diversi schieramenti, non la retorica dell'anti-europeismo, ma il più realistico «europeismo critico» che è stata la cifra del nostro Governo come ora della nostra opposizione. Una volta era solo Forza Italia a chiedere un'interpretazione flessibile, meno ottusa, dei vincoli europei; a denunciare l'errore di puntare tutto su rigore e austerità ignorando l'imperativo della crescita, iconizzando i dati testuali dei trattati; a criticare il ripiegamento della burocrazia europea su se stessa (arroccamento che ha prodotto una crescente distanza delle istituzioni dai cittadini); a sollecitare la possibilità, a certe condizioni, di sforare il tetto del 3 per cento che ancora lei, signor Presidente del Consiglio, si ostina a considerare un tabù. Berlusconi, e noi con lui, era circondato allora dal silenzio e dalla supponenza di chi ci guardava come sabotatori della casa comune</seg>
               <kinesic type="applause">
                  <desc>Applausi dal Gruppo FI-PdL XVII</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg212">e contro il Governo italiano si consumò un complotto che aveva sfondo in Italia, ma registi all'estero. Non dico altro, se non sollecitare - come è già stato fatto alla Camera dei deputati - il radicamento di una Commissione d'inchiesta sul punto.</seg>
               <seg xml:id="ParlaMint-IT_2014-06-24-LEG17-Sed-268.seg213">Oggi, finalmente, pare che anche il cancelliere Merkel si prepari a concedere un'interpretazione più flessibile delle regole, per esempio ipotizzando lo scorporo dei fondi europei dal limite del 3 per cento.</seg>
               <seg xml:id="ParlaMint-IT_2014-06-24-LEG17-Sed-268.seg214">Sulla base della nostra esperienza, inviterei il presidente del Consiglio Renzi ad evitare toni trionfalistici, perché si tratta di concessioni da verificare con il tempo, nel tempo e con fatti. Queste concessioni infatti sono ben lontane dai cambiamenti che sarebbero necessari per far ripartire la macchina ingolfata dell'economia, non tanto e non solo in Italia, ma soprattutto in Europa.</seg>
               <seg xml:id="ParlaMint-IT_2014-06-24-LEG17-Sed-268.seg215">Oggi la nostra idea di Europa ha dimostrato di essere quella vincente. È chiaro a tutti che Roma, Berlino, Parigi, Londra, Varsavia, sono motori di un soggetto che solo se si dimostra forte, compatto, flessibile potrà competere alla pari con America, Russia, Asia. Nessuno di noi è in grado di andare da nessuna parte da solo. I limiti della costruzione dell'euro li conosciamo tutti, così come la stolidità nell'applicazione cieca dei vincoli.</seg>
               <seg xml:id="ParlaMint-IT_2014-06-24-LEG17-Sed-268.seg216">Oggi è chiaro che soltanto se saremo in grado di imprimere veramente all'Unione una svolta, una spinta netta verso l'occupazione, la crescita, la competitività potremo scongiurare il declino, ma soprattutto la perdita di autorevolezza dell'Europa a livello globale, come negli scenari più vicini a noi (Libia e Ucraina).</seg>
               <seg xml:id="ParlaMint-IT_2014-06-24-LEG17-Sed-268.seg217">Dunque nei prossimi sei mesi, presidente Renzi, sarà l'Italia e la voce dell'Europa e nell'Europa. Saranno mesi cruciali, forse decisivi, sincronizzati sui tempi di un cambiamento duplice e necessario: da un lato, l'avvicendamento ai vertici dell'Unione (devo dire un appuntamento davvero storico che da lungo tempo non si realizza), dall'altro, il tempo di assumere decisioni non più rinviabili su economia, lavoro, immigrazione. Tutti sappiamo che cosa va fatto. A questo punto quello che deve essere fatto va fatto.</seg>
               <seg xml:id="ParlaMint-IT_2014-06-24-LEG17-Sed-268.seg218">Bisogna allargare il mercato interno, non rassegnarsi all'invasione di persone disperate che approdano ogni giorno sulle coste italiane (coste italiane ma che sono europee), mandate allo sbaraglio dai trafficanti di esseri umani. Archiviare l'operazione Mare nostrum, diventata qualcosa di molto diverso da un semplice dispositivo di avvistamento e soccorso in mare, di salvataggio doveroso di vite umane, è non opportuno: indispensabile.</seg>
               <seg xml:id="ParlaMint-IT_2014-06-24-LEG17-Sed-268.seg219">Siamo orgogliosissimi del lavoro svolto dai nostri militari e dalla nostra Marina in particolare, ma Mare nostrum rischia di trasmettere un messaggio di speranza eccessivo agli occhi di chi vuole avvicinarsi al nostro Paese cercando speranza e fortuna, incentivando di fatto i viaggi della morte: un regalo per la criminalità organizzata, e non dico altro.</seg>
               <seg xml:id="ParlaMint-IT_2014-06-24-LEG17-Sed-268.seg220">Il presidente Renzi ha ricordato che dobbiamo potenziare l'integrazione europea di Frontex e ha parlato di Frontex plus. Abbiamo tanto parlato di Frontex e così poco si è fatto in Europa per implementare veramente Frontex, che altro non è stato se non un andirivieni costiero che non ha minimamente affrontato il vero problema dell'immigrazione economica e per motivi umanitari. Il problema quindi è portare a casa risultati. Abbiamo detto: fare ciò che va fatto. Promettere non è difficile (lo ha dimostrato anche il presidente Renzi nei suoi primi cento giorni di governo): difficile è mantenere tutto ciò che si promette. Il presidente Renzi ha prodotto un cronoprogramma con tante promesse: legge elettorale e riforme istituzionali a febbraio (avevamo inteso del 2014, non del 2015); la riforma del lavoro (quella vera, quella che serve al Paese, non la striminzita formula Poletti); la riforma della pubblica amministrazione ad aprile (annunciata, poi sparita dai radar); a maggio la riforma del fisco (non pervenuta, e maggio è finito); a giugno la giustizia (ma intanto non favorisce questo Governo la responsabilità civile dei magistrati, ci sembra di capire). È solo grazie alla credibilità dell'impegno riformatore che l'Italia potrà imporre veramente un'agenda ai propri partner europei, ma dov'è fino ad ora questa credibilità? Renzi aveva promesso di pagare entro luglio 68 miliardi di debiti arretrati nei confronti delle imprese fornitrici. Contemporaneamente si sono sommati nuovi debiti dovuti al persistente ritardo dei pagamenti: sei mesi in media, che sono stati giustamente stigmatizzati da un'Europa che - ahimè - ha dovuto aprire una procedura d'infrazione. Nessuno può sottoscrivere lo stupore, quello sì stupefacente, del ministro dell'economia Padoan all'annuncio del commissario Tajani dell'avvio della procedura stessa. Sono tanti i punti da affrontare, e rimando per questo alla mia dichiarazione che spero il Governo leggerà, unitamente alla nostra proposta di risoluzione che ha così velocemente e così inopinatamente respinto, non nel merito, ovviamente, ma come modalità. L'unica cosa che vorrei ricordare è che Forza Italia incalzerà Renzi a ottenere il massimo a Bruxelles e Berlino, e se c'è la farà se ne rallegrerà con lui. Noi crediamo moltissimo negli investimenti produttivi utili alla crescita. Crediamo negli investimenti pubblici cofinanziati dall'Unione europea. Crediamo nella possibilità di ottenere più tempo, in cambio di riforme credibili, per la riduzione del debito pubblico che viaggia oltre il 130 per cento del PIL. E con questo ho veramente concluso, Presidente: voglio ricordare che siamo stati i primi ad appoggiare la scelta della flessibilità del mercato del lavoro e della nuova interpretazione delle regole comunitarie, ma proprio per questo saremo inflessibili nel ricordare l'impegno che Renzi ha preso con tutti noi e con i suoi partner di chiudere l'era di un'Europa inutilmente rigorista, ostile e lontana. Ma non è certo sulla base della sua relazione di oggi, che oserei definire - per non dire peggio - minimale, in qualche caso perfino reticente, che questo Governo potrà presentarsi in Europa con il biglietto da visita giusto per convincere la Merkel a «cambiare verso».</seg>
               <kinesic type="applause">
                  <desc>Applausi dai Gruppi FI-PdL XVII e GAL. Molte congratulazioni</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg221">PRESIDENTE. La Presidenza l'autorizza ad allegare il testo integrale della sua dichiarazione di voto.</seg>
            </u>
            <note type="speaker">TONINI (PD)</note>
            <u ana="#regular" who="#ToniniGiorgio" xml:id="ParlaMint-IT_2014-06-24-LEG17-Sed-268.u41">
               <note>Domando di parlare per dichiarazione di voto.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg222">Signor Presidente, rappresentanti del Governo, colleghi senatori, il Gruppo del Partito Democratico voterà a favore della mozione a prima firma del senatore Zanda, firmata e condivisa con gli altri Gruppi della maggioranza. Lo farà tanto più convintamente dopo aver ascoltato gli interventi parlamentari del Presidente del Consiglio che oggi hanno punteggiato la giornata, cominciati questa mattina alla Camera e proseguiti nel pomeriggio al Senato. Come sempre c'è la polemica, quando un Ministro o un rappresentante del Governo, a volte anche il Presidente del Consiglio, deve dividersi tra diversi doveri (perché così chiamo anche lo stare in sintonia con il nostro Paese in un momento come questo).</seg>
               <vocal type="speaking">
                  <desc>Commenti dai Gruppi FI-PdL XVII, M5S e LN-Aut</desc>
               </vocal>
               <seg xml:id="ParlaMint-IT_2014-06-24-LEG17-Sed-268.seg223">Quando deve dividersi tra diverse incombenze, la nostra Costituzione ci assiste. La Costituzione, infatti, stabilisce che il Governo sia un organo collegiale, e quando il Governo è presente in Parlamento, il Governo è presente in Parlamento.</seg>
               <vocal type="speaking">
                  <desc>Commenti del senatore Malan</desc>
               </vocal>
               <seg xml:id="ParlaMint-IT_2014-06-24-LEG17-Sed-268.seg224">Il Governo è un organismo collegiale nella nostra Costituzione.</seg>
               <vocal type="speaking">
                  <desc>Commenti del senatore Marton. Richiami del Presidente</desc>
               </vocal>
               <seg xml:id="ParlaMint-IT_2014-06-24-LEG17-Sed-268.seg225">L'onestà intellettuale dei colleghi, che conosco, a cominciare da quella della senatrice Bernini che ha parlato da ultima, so che riconosce con noi del Partito Democratico che il semestre italiano non poteva presentarsi sotto prospettive migliori. Questo è un dato di realtà e, vorrei dire, anche al di là delle nostre migliori speranze. Ci accingiamo a vivere un passaggio storico di grande importanza, quello del semestre di Presidenza italiana dell'Unione europea, nelle condizioni migliori possibili, dovute al fatto che c'è un Governo che ha lavorato e che, insieme alla sua maggioranza, ha riconquistato la stabilità politica, che è la condizione essenziale per la credibilità in Europa.</seg>
               <seg xml:id="ParlaMint-IT_2014-06-24-LEG17-Sed-268.seg226">Questa stabilità politica, insieme alla progettualità e alla spinta forte al cambiamento, ha convinto sia i nostri partner europei, sia i nostri elettori, il nostro Paese. Guardate che queste due facce della stessa medaglia sono importanti e devono essere considerate nella loro sintonia. Prima un collega ha parlato di autostima più che di stima. Sono due facce della stessa medaglia: abbiamo riconquistato l'autostima degli italiani insieme alla stima dei nostri partner europei. Ciò ci pone nella condizione migliore per affrontare un passaggio importante e delicato come quello del semestre europeo. Perché è successo questo, onorevoli colleghi? Io credo che ciò sia successo perché il Governo, la sua maggioranza e il Partito Democratico, che della maggioranza e del Governo è il pilastro principale, hanno tenuto insieme tre valori fondamentali. Il primo: noi non abbiamo ammainato la bandiera dell'ideale europeo, e questa scelta, che poteva apparire temeraria dal punto di vista elettorale, si è dimostrata invece la nostra forza. Noi non abbiamo ammainato la bandiera dell'ideale europeo. Questa non è euroretorica, cari colleghi, ma fa parte dei valori di fondo di un Paese. Guardate che un partito, uno schieramento, un Governo diventano il Governo del Paese quando sanno interpretare i valori profondi di un Paese; il valore, la scelta, l'ideale europeo sono uno di questi valori fondamentali, per due ragioni. Una l'ha detta molto bene il Presidente del Consiglio questa mattina, ricordando Ypres, il luogo in cui verrà fatto il prossimo Consiglio europeo, e la storia di guerra che ha insanguinato l'Europa: cento anni fa iniziava un trentennio terribile. Pensate a quella generazione che ha vissuto due guerre mondiali, milioni di morti tra europei, una guerra civile europea. «Mai più la guerra» è il principio fondamentale che ha dato vita all'Europa. Non a caso le basi giuridiche della costruzione europea stanno nell'articolo 11 della nostra Costituzione, lo stesso articolo che bandisce la guerra come strumento di offesa alla libertà degli altri popoli. C'è, poi, il futuro. Non solo occorre avere la memoria migliore del passato, tenere conto della lezione del passato, ma vi è il tema futuro: solo insieme gli europei potranno avere un peso e un ruolo nel mondo. C'è un tema complesso, ma fondamentale: l'Europa che cos'è, se non mettere in comune la sovranità? A partire dalla considerazione che ciascuno Stato europeo, con le dimensioni che hanno gli Stati europei, della sua sovranità non sa cosa farsene nel mondo globale: siamo tutti troppo piccoli in Europa perché la nostra sovranità possa essere reale. In realtà, questa sovranità, separatamente presa da ciascuno dei Paesi europei, è impotenza, non è sovranità. Provate a spiegarlo, cari colleghi del Movimento 5 Stelle, al vostro amico Farage!</seg>
               <kinesic type="applause">
                  <desc>Applausi ironici del senatore Martelli. Commenti del senatore Giarrusso</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg227">Provate a spiegargli che quando in Gran Bretagna c'è la nebbia, non è il continente ad essere isolato!</seg>
               <kinesic type="applause">
                  <desc>Applausi ironici del senatore Martelli.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg228">È l'Europa nel suo insieme che può esercitare un ruolo, non ciascun Paese preso isolatamente.</seg>
               <seg xml:id="ParlaMint-IT_2014-06-24-LEG17-Sed-268.seg229">La seconda ragione sta nel fatto che abbiamo rifiutato la logica del populismo, degli opposti populismi, che hanno rotto e lacerato l'Europa in questi mesi. E voi, colleghi del Movimento 5 Stelle, non riuscite a dar vita ad un Gruppo unitario nel Parlamento europeo, perché è chiaro che i populismi cercano di dividere di nuovo i Paesi tra di loro, in particolare lungo l'asse Nord-Sud.</seg>
               <vocal type="speaking">
                  <desc>Commenti dei senatori Endrizzi, Cioffi e Marton.</desc>
               </vocal>
               <seg xml:id="ParlaMint-IT_2014-06-24-LEG17-Sed-268.seg230">Il populismo del Sud è contro l'Europa del Nord e il populismo del Nord è contro l'Europa mediterranea.</seg>
               <vocal type="speaking">
                  <desc>Commenti dei senatori Cioffi, Martelli e Martone.</desc>
               </vocal>
               <seg xml:id="ParlaMint-IT_2014-06-24-LEG17-Sed-268.seg231">Noi stiamo lavorando invece con il nostro Governo - e questo è il terzo punto fondamentale - per un patto nuovo tra il Nord e il Sud dell'Europa, un patto nuovo che metta l'Europa in condizioni diverse.</seg>
               <vocal type="speaking">
                  <desc>Commenti del senatore Giarrusso.</desc>
               </vocal>
               <seg xml:id="ParlaMint-IT_2014-06-24-LEG17-Sed-268.seg232">PRESIDENTE. Senatore Giarrusso, per cortesia.</seg>
               <seg xml:id="ParlaMint-IT_2014-06-24-LEG17-Sed-268.seg233">Non c'è problema, Presidente, sono abituato alle assemblee. Cerco di spiegare questo punto fondamentale. Come dicevo, stiamo lavorando a un patto nuovo: questo è il tema di fondo, e l'Italia, che ha riconquistato credibilità attraverso la stabilità politica e attraverso le riforme che sta portando avanti, è il soggetto principale - certamente insieme ai Paesi del Nord, a cominciare dalla Germania - per mettere l'Europa su un'altra strada. Non c'è una via fatta di pugni che si sbattono sul tavolo e di parole grosse che si dicono. Di solito chi urla e lo fa perché ha pochi argomenti; è chi ha argomenti solidi che non ha bisogno di urlare e può invece ragionare.</seg>
               <kinesic type="applause">
                  <desc>Applausi dai Gruppi PD, Aut (SVP, UV, PATT, UPT)-PSI-MAIE, PI e SCpI.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg234">Il nostro Governo sta ragionando in Europa e sta costruendo le condizioni per un patto nuovo: sia sul versante dell'economia - penso alle cose dette prima dal collega Guerrieri Paleotti - sia sul versante dell'immigrazione, della politica estera ed energetica stiamo aprendo una strada nuova per un'Europa più forte, all'interno e nel mondo.</seg>
               <seg xml:id="ParlaMint-IT_2014-06-24-LEG17-Sed-268.seg235">Dentro questa Europa l'Italia può avere un ruolo importante proprio perché si è data un progetto impegnativo di cambiamento, e qui c'è l'altro elemento politico essenziale del dibattito di oggi, vale a dire la prospettiva di impegno che il Presidente del Consiglio ha avanzato al Parlamento e che noi condividiamo: mille giorni di lavoro intenso per trasformare profondamente l'Italia. È attraverso questa strada, attraverso una strada di trasformazione profonda dell'Italia, che il nostro Paese contribuirà - e sono certo che lo sapremo fare - a cambiare l'Europa.</seg>
               <kinesic type="applause">
                  <desc>Applausi dai Gruppi PD, Aut (SVP, UV, PATT, UPT)-PSI-MAIE, PI e SCpI.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-06-24-LEG17-Sed-268.u42">
               <seg xml:id="ParlaMint-IT_2014-06-24-LEG17-Sed-268.seg236">Prima di passare alle votazioni, avverto che, in linea con una prassi consolidata, le proposte di risoluzione saranno poste ai voti secondo l'ordine di presentazione e per le parti non precluse né assorbite da precedenti votazioni.</seg>
               <seg xml:id="ParlaMint-IT_2014-06-24-LEG17-Sed-268.seg237">Passiamo alla votazione della proposta di risoluzione n. 1.</seg>
               <seg xml:id="ParlaMint-IT_2014-06-24-LEG17-Sed-268.seg238">MONTEVECCHI (M5S). Chiediamo la votazione nominale con scrutinio simultaneo, mediante procedimento elettronico. PRESIDENTE. Invito il senatore Segretario a verificare se la richiesta di votazione con scrutinio simultaneo, avanzata dalla senatrice Montevecchi, risulta appoggiata dal prescritto numero di senatori, mediante procedimento elettronico. (La richiesta risulta appoggiata). Votazione nominale con scrutinio simultaneo PRESIDENTE. Indìco pertanto la votazione nominale con scrutinio simultaneo, mediante procedimento elettronico, della proposta di risoluzione n. 1, presentata dai senatori Zanda, Sacconi, Romano, Zeller e Susta. Dichiaro aperta la votazione. (Segue la votazione). Il Senato approva. (v. Allegato B). Ripresa della discussione sulle comunicazioni del Presidente del Consiglio dei ministri PRESIDENTE. Passiamo alla votazione della proposta di risoluzione n. 2. MONTEVECCHI (M5S). Chiediamo la votazione nominale con scrutinio simultaneo, mediante procedimento elettronico. PRESIDENTE. Invito il senatore Segretario a verificare se la richiesta di votazione con scrutinio simultaneo, avanzata dalla senatrice Montevecchi, risulta appoggiata dal prescritto numero di senatori, mediante procedimento elettronico. (La richiesta risulta appoggiata). Votazione nominale con scrutinio simultaneo PRESIDENTE. Indìco pertanto la votazione nominale con scrutinio simultaneo, mediante procedimento elettronico, della proposta di risoluzione n. 2, presentata dal senatore Bitonci e da altri senatori. Dichiaro aperta la votazione. (Segue la votazione). Il Senato non approva. (v. Allegato B). Ripresa della discussione sulle comunicazioni del Presidente del Consiglio dei ministri PRESIDENTE. Passiamo alla votazione della proposta di risoluzione n. 3. MONTEVECCHI (M5S). Chiediamo la votazione nominale con scrutinio simultaneo, mediante procedimento elettronico. PRESIDENTE. Invito il senatore Segretario a verificare se la richiesta di votazione con scrutinio simultaneo, avanzata dalla senatrice Montevecchi, risulta appoggiata dal prescritto numero di senatori, mediante procedimento elettronico. (La richiesta risulta appoggiata). Votazione nominale con scrutinio simultaneo PRESIDENTE. Indìco pertanto la votazione nominale con scrutinio simultaneo, mediante procedimento elettronico, della proposta di risoluzione n. 3, presentata dalla senatrice De Petris e da altri senatori. Dichiaro aperta la votazione. (Segue la votazione). Il Senato non approva. (v. Allegato B). Ripresa della discussione sulle comunicazioni del Presidente del Consiglio dei ministri PRESIDENTE. Passiamo alla votazione della proposta di risoluzione n. 4.</seg>
            </u>
            <note type="speaker">MALAN (FI-PdL XVII)</note>
            <u ana="#regular" who="#MalanLucio" xml:id="ParlaMint-IT_2014-06-24-LEG17-Sed-268.u43">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2014-06-24-LEG17-Sed-268.seg239">Signor Presidente, io avevo presentato la proposta di risoluzione n. 4 nel presupposto che il Governo la leggesse e che desse modo al Senato di esprimersi. Io credo che questa sia un'Aula parlamentare: qualcun altro crede che sia qualcosa di diverso. Ritiro la proposta di risoluzione n. 4 per salvaguardare il Senato dal bocciare una cosa sensata. Io mi aspetterei che il Governo, almeno sugli argomenti di politica estera e di politica europea, su cui tutti i Governi hanno sempre cercato convergenza, non si comportasse con l'arroganza con cui si è comportato oggi.</seg>
               <kinesic type="applause">
                  <desc>Applausi dai Gruppi FI-PdL XVII, M5S, LNP-Aut e Misto-ILC.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg240">Lasciamo stare l'assenza calcistica, che ha pure portato sfortuna alla nostra nazionale, ma mi aspetterei che si andasse nel merito e non che si dicesse no a tutto ciò che non è approvazione senza discutere di quello che ha detto il signor Presidente del Consiglio.</seg>
               <kinesic type="applause">
                  <desc>Applausi dai Gruppi FI-PdL XVII, M5S, LNP-Aut e Misto-ILC.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-06-24-LEG17-Sed-268.u44">
               <seg xml:id="ParlaMint-IT_2014-06-24-LEG17-Sed-268.seg241">La proposta di risoluzione n. 4 è dunque ritirata.</seg>
               <seg xml:id="ParlaMint-IT_2014-06-24-LEG17-Sed-268.seg242">Passiamo alla votazione della proposta di risoluzione n. 5.</seg>
               <seg xml:id="ParlaMint-IT_2014-06-24-LEG17-Sed-268.seg243">MONTEVECCHI (M5S). Chiediamo la votazione nominale con scrutinio simultaneo, mediante procedimento elettronico. PRESIDENTE. Invito il senatore Segretario a verificare se la richiesta di votazione con scrutinio simultaneo, avanzata dalla senatrice Montevecchi, risulta appoggiata dal prescritto numero di senatori, mediante procedimento elettronico. (La richiesta risulta appoggiata). Votazione nominale con scrutinio simultaneo PRESIDENTE. Indìco pertanto la votazione nominale con scrutinio simultaneo, mediante procedimento elettronico, della proposta di risoluzione n. 5, presentata dal senatore Buccarella e da altri senatori. Dichiaro aperta la votazione. (Segue la votazione). Il Senato non approva. (v. Allegato B). Ripresa della discussione sulle comunicazioni del Presidente del Consiglio dei ministri PRESIDENTE. Passiamo alla votazione della proposta di risoluzione n. 6. MONTEVECCHI (M5S). Chiediamo la votazione nominale con scrutinio simultaneo, mediante procedimento elettronico. PRESIDENTE. Invito il senatore Segretario a verificare se la richiesta di votazione con scrutinio simultaneo, avanzata dalla senatrice Montevecchi, risulta appoggiata dal prescritto numero di senatori, mediante procedimento elettronico. (La richiesta risulta appoggiata). Votazione nominale con scrutinio simultaneo PRESIDENTE. Indìco pertanto la votazione nominale con scrutinio simultaneo, mediante procedimento elettronico, della proposta di risoluzione n. 6, presentata dal senatore Paolo Romani e da altri senatori. Dichiaro aperta la votazione. (Segue la votazione). Il Senato non approva. (v. Allegato B). Colleghi, prima di tutto devo chiedere scusa alla senatrice Fattori, che ho coinvolto ingiustamente nella partita. Infatti, chi era qui non poteva né portar bene né male; chi non c'era ed è andato a vederla magari può aver fatto del bene o del male. Comunque sono questioni irrilevanti e quindi me ne scuso.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
               <seg xml:id="ParlaMint-IT_2014-06-24-LEG17-Sed-268.seg244">Colleghi, tenuto conto del numero delle richieste per interventi di fine seduta e apprezzate le circostanze, ne rinvio lo svolgimento alla prossima seduta. Ritengo peraltro che l'argomento debba essere regolamentato nella prossima Conferenza dei Capigruppo, perché bisognerebbe convocare delle sedute appositamente solo per gli interventi di fine seduta.</seg>
            </u>
         </div>
         <div type="debateSection">
            <head>Mozioni, interpellanze e interrogazioni, annunzio</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-06-24-LEG17-Sed-268.u45">
               <seg xml:id="ParlaMint-IT_2014-06-24-LEG17-Sed-268.seg245">Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per le sedute di mercoledì 25 giugno 2014</head>
            <note type="role">PRESIDENTE</note>
            <u ana="#chair" who="#CalderoliRoberto" xml:id="ParlaMint-IT_2014-06-24-LEG17-Sed-268.u46">
               <seg xml:id="ParlaMint-IT_2014-06-24-LEG17-Sed-268.seg246">Il Senato tornerà a riunirsi domani, mercoledì 25 giugno, in due sedute pubbliche, la prima alle ore 9,30 e la seconda alle ore 16,30, con il seguente ordine del giorno: (Vedi ordine del giorno) La seduta è tolta (ore 20,08).</seg>
            </u>
         </div>
      </body>
   </text>
</TEI>

