<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #covid" xml:id="ParlaMint-IT_2020-11-03-LEG18-Sed-272" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 18, Seduta 272 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 18, Sitting 272 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 18, seduta 272, giorno (2020-11-03)</title>
            <title type="sub" xml:lang="en">Report of the session of the Senate of the Italian Republic, Term 18, Sitting 272, Day (2020-11-03)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.18" n="18-upper">18 Legislatura</meeting>
            <meeting ana="#parla.upper #parla.sitting" n="272-upper">272 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="54" unit="speeches" xml:lang="it">54 discorsi</measure>
            <measure quantity="54" unit="speeches" xml:lang="en">54 speeches</measure>
            <measure quantity="6337" unit="words" xml:lang="it">6.337 parole</measure>
            <measure quantity="6337" unit="words" xml:lang="en">6,337 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=18&amp;id=1179275</idno>
               <date when="2020-11-03">03.11.2020</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="8"/>
               <tagUsage gi="head" occurs="7"/>
               <tagUsage gi="note" occurs="47"/>
               <tagUsage gi="seg" occurs="54"/>
               <tagUsage gi="u" occurs="19"/>
               <tagUsage gi="body" occurs="1"/>
               <tagUsage gi="incident" occurs="1"/>
               <tagUsage gi="kinesic" occurs="23"/>
               <tagUsage gi="desc" occurs="24"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2020-11-03">03.11.2020</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#covid" xml:lang="it">
      <body>
         <div type="debateSection">
            <note type="president">Presidenza del vice presidente TAVERNA</note>
            <note type="role">PRESIDENTE</note>
            <u ana="#chair" who="#TavernaPaola" xml:id="ParlaMint-IT_2020-11-03-LEG18-Sed-272.u1">
               <seg xml:id="ParlaMint-IT_2020-11-03-LEG18-Sed-272.seg1">La seduta è aperta (ore 16,30). Si dia lettura del processo verbale. GIRO, segretario, dà lettura del processo verbale della seduta del giorno precedente. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#TavernaPaola" xml:id="ParlaMint-IT_2020-11-03-LEG18-Sed-272.u2">
               <seg xml:id="ParlaMint-IT_2020-11-03-LEG18-Sed-272.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Comunicazioni del Presidente sul calendario dei lavori</head>
            <note type="time">(ore 16,34)</note>
            <note type="role">PRESIDENTE</note>
            <u ana="#chair" who="#TavernaPaola" xml:id="ParlaMint-IT_2020-11-03-LEG18-Sed-272.u3">
               <seg xml:id="ParlaMint-IT_2020-11-03-LEG18-Sed-272.seg3">L'ordine del giorno reca: «Comunicazioni del Presidente sul calendario dei lavori».</seg>
               <seg xml:id="ParlaMint-IT_2020-11-03-LEG18-Sed-272.seg4">La Conferenza dei Capigruppo ha approvato all'unanimità il nuovo calendario dei lavori fino al 20 novembre.</seg>
               <seg xml:id="ParlaMint-IT_2020-11-03-LEG18-Sed-272.seg5">Il seguito della settimana corrente sarà riservato ai lavori delle Commissioni, con particolare riferimento ai decreti-legge presentati al Senato.</seg>
               <seg xml:id="ParlaMint-IT_2020-11-03-LEG18-Sed-272.seg6">La prossima settimana, martedì 10, alle ore 16,30, e nella giornata di mercoledì 11 novembre sarà discusso il decreto-legge recante proroga misure di contrasto al Covid-19.</seg>
               <seg xml:id="ParlaMint-IT_2020-11-03-LEG18-Sed-272.seg7">Giovedì 12 novembre, alle ore 9,30, è previsto il question time con la partecipazione dei Ministri per gli affari europei, dello sviluppo economico e delle infrastrutture e trasporti. La settimana dal 16 al 20 novembre sarà riservata ai lavori delle Commissioni.</seg>
            </u>
         </div>
         <div type="debateSection">
            <head>Calendario dei lavori dell'Assemblea</head>
            <note type="role">PRESIDENTE</note>
            <u ana="#chair" who="#TavernaPaola" xml:id="ParlaMint-IT_2020-11-03-LEG18-Sed-272.u4">
               <seg xml:id="ParlaMint-IT_2020-11-03-LEG18-Sed-272.seg8">La Conferenza dei Presidenti dei Gruppi parlamentari, riunitasi oggi, con la presenza dei Vice Presidenti del Senato e con l'intervento del rappresentante del Governo, ha adottato - ai sensi dell'articolo 55 del Regolamento - il nuovo calendario dei lavori fino al 20 novembre:</seg>
               <note type="summary">Martedì 10 novembre h. 16,30 - Disegno di legge n. 1970 - Decreto-legge n. 125, Proroga misure di contrasto al COVID-19 (scade il 6 dicembre) Mercoledì 11 " h. 9,30 Giovedì 12 Novembre h. 9,30 - Interrogazioni a risposta immediata, ai sensi dell'articolo 151- bis del Regolamento</note>
               <seg xml:id="ParlaMint-IT_2020-11-03-LEG18-Sed-272.seg9">La settimana dal 16 al 20 novembre sarà riservata ai lavori delle Commissioni.</seg>
               <seg xml:id="ParlaMint-IT_2020-11-03-LEG18-Sed-272.seg10">Ripartizione dei tempi per la discussione del disegno di legge n. 1970 (Decreto-legge n. 125, Proroga misure di contrasto al COVID-19) (10 ore, escluse dichiarazioni di voto)</seg>
               <note type="summary">Relatori 1 h. Governo 1 h. Votazioni 1 h. Gruppi 7 ore, di cui: M5S 1 h. 27' L-SP-PSd'Az 1 h. 8' FIBP-UDC 1 h. 2' PD 49' Misto 46' FdI 38' IV-PSI 38' Aut (SVP-PATT, UV) 32' Dissenzienti 5'</note>
            </u>
         </div>
         <div type="debateSection">
            <head>Sugli attentati terroristici a Vienna</head>
            <note type="role">PRESIDENTE</note>
            <u ana="#chair" who="#TavernaPaola" xml:id="ParlaMint-IT_2020-11-03-LEG18-Sed-272.u5">
               <incident type="action">
                  <desc>Il Presidente e l'Assemblea si levano in piedi</desc>
               </incident>
               <seg xml:id="ParlaMint-IT_2020-11-03-LEG18-Sed-272.seg11">Onorevoli senatrici e senatori, nella giornata di ieri una serie di attacchi terroristici ha colpito la città di Vienna, causando vittime e feriti tra cittadini inermi e Forze di polizia.</seg>
               <seg xml:id="ParlaMint-IT_2020-11-03-LEG18-Sed-272.seg12">L'aggressione violenta, vile, in disprezzo della vita delle persone, della storia e della cultura di una delle capitali dell'Europa, rappresenta, non solo una ferita profonda per Vienna, per l'Austria e per il suo popolo, ma anche una inaccettabile minaccia verso i valori e i diritti fondamentali della civiltà e della democrazia.</seg>
               <seg xml:id="ParlaMint-IT_2020-11-03-LEG18-Sed-272.seg13">Nessuna ragione, nessuna ideologia, nessuna attenuante possono giustificare condotte che rappresentano crimini contro la stessa umanità. Di fronte al dolore, allo smarrimento, alla privazione violenta della libertà deve levarsi, unanime, la risposta comune, fondata sulla condanna senza incertezze di ogni intimidazione e violenza e, allo stesso tempo, sulla piena solidarietà e vicinanza alle vittime innocenti e all'Austria intera, verso la quale oggi ci sentiamo ancora di più stretti da legami e sentimenti di autentica amicizia.</seg>
               <seg xml:id="ParlaMint-IT_2020-11-03-LEG18-Sed-272.seg14">In ricordo delle vittime, con gratitudine verso i soccorritori e in spirito di partecipazione verso i cittadini e le istituzioni austriache, invito l'Assemblea ad osservare un minuto di silenzio e raccoglimento.</seg>
               <kinesic type="applause">
                  <desc>L'Assemblea osserva un minuto di silenzio. Applausi.</desc>
               </kinesic>
            </u>
            <note type="speaker">STEGER (Aut (SVP-PATT, UV))</note>
            <u ana="#regular" who="#StegerDieter" xml:id="ParlaMint-IT_2020-11-03-LEG18-Sed-272.u6">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg15">Signor Presidente, onorevoli colleghe e colleghi, come Gruppo per le Autonomie e rappresentanti della SVP, esprimiamo tutta la nostra solidarietà alle istituzioni e al popolo austriaco per i fatti di ieri sera. Ci sentiamo particolarmente vicini alle famiglie delle vittime. Sono antichi e profondi i legami del Sudtirolo con la città di Vienna; un'amicizia che, mai come oggi, avvertiamo la necessità di sottolineare e di ribadire. Quanto è successo avviene a pochi giorni dagli attentati in Francia. Fa riflettere la strategia del fondamentalismo islamista di creare scompiglio e terrore in una fase in cui l'Europa tutta è chiamata a fronteggiare la drammatica emergenza sanitaria. È l'ennesima riprova, semmai ce ne fosse stato bisogno, di un disegno malato e disgustoso, cui l'Europa deve rispondere in maniera unitaria, rilanciando il suo impegno contro ogni forma di fondamentalismo e di intolleranza. Il terrorismo ci fa paura, sì, ma, nello stesso tempo, aumenta la nostra fermezza per la scia di dolore e morte che semina tra tanti cittadini inermi e innocenti, la cui unica colpa è di essersi trovati al posto sbagliato nel momento sbagliato. Questo, per tutti noi, è semplicemente inaccettabile. Chi semina il terrore, chi vuole trasformare le nostre città in scenari di guerra deve, però, sapere che l'Europa, nella sua storia, ha saputo sconfiggere avversari molto più grandi e più minacciosi. Quindi, lo farà anche questa volta, per onorare le vittime di una guerra che esiste soltanto nelle menti disturbate di chi calpesta e manipola un messaggio religioso per perseguire scopi che nulla hanno a che fare con la fede e con la religione. Viva la libertà! Viva il popolo austriaco, cui, da quest'Aula, mandiamo l'abbraccio più grande e più commosso di cui siamo capaci.</seg>
               <kinesic type="applause">
                  <desc>Applausi.</desc>
               </kinesic>
            </u>
            <note type="speaker">GARAVINI (IV-PSI)</note>
            <u ana="#regular" who="#GaraviniLaura" xml:id="ParlaMint-IT_2020-11-03-LEG18-Sed-272.u7">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg16">Signor Presidente, anche da parte del Gruppo Italia Viva-PSI, esprimo totale solidarietà, vicinanza e cordoglio alle istituzioni austriache, ai familiari delle vittime, alle Forze dell'ordine e a tutta la cittadinanza austriaca. Un nuovo attacco, che non è un attacco solo all'Austria, ma all'Europa tutta, tra l'altro a pochi giorni dagli altri avvenimenti che avevano riguardato prima Samuel Paty, l'insegnante francese sgozzato brutalmente, e poi successivamente Nizza, ancora teatro di sanguinosi omicidi. Tali omicidi non arrivano dall'Islam - è importante ribadirlo fortemente proprio all'interno delle istituzioni - ma da terroristi islamici, che ci devono vedere uniti a livello europeo e convintamente volti a contrastare queste forme di brutale e fanatica violenza. La compattezza è importante non soltanto nella denuncia, ma anche nel contrasto. È importante che ci sia compattezza dell'Europa anche nel potenziare gli strumenti europei che abbiamo creato negli ultimi anni proprio per contrastare il terrorismo. Penso in primis a Eurojust, configurato sul modello della nostra Direzione nazionale antimafia. È un'agenzia estremamente proficua che ha dimostrato anche nei recenti attentati, che purtroppo hanno a loro volta insanguinato le principali capitali europee, di essere uno strumento importante e prezioso. È necessario che a livello europeo adesso si potenzino strumenti come questo, cosa che invece non è stata fatta nella recente proposta della Commissione europea rispetto al bilancio. Dal consueto budget di 45 milioni sono stati previsti tagli di diversi milioni. L'appello al Governo italiano è di approfittare anche di occasioni tragiche come questa per ribadire quanto sia necessario potenziare gli strumenti già previsti per un contrasto, il più armonico possibile a livello europeo, a forme di terrorismo come questa. Allo stesso modo, è necessario potenziare lo scambio delle banche dati, prevedere una formazione a livello internazionale per le forze inquirenti sia di magistratura che di polizia e rafforzare le squadre investigative comuni. Anche a livello nazionale è necessario che ci si doti di leggi e si recepiscano le diverse decisioni e direttive europee finalizzate a migliorare la collaborazione a livello internazionale e, in particolare, comunitario proprio per un contrasto il più possibile congiunto al terrorismo, oltre che al crimine organizzato. Signor Presidente, nell'avviarmi a concludere, ci tengo a ribadire che tale lotta ci deve vedere uniti e compatti nel contrastare forme di terrorismo e di fondamentalismo islamico, per sottolineare invece quanto noi siamo fortemente uniti a livello europeo per la difesa dei diritti, della libertà, della libertà di opinione e di espressione, quanto noi siamo per la laicità e quanto siamo per una concezione liberale dello Stato. Nell'esprimere la nostra profonda solidarietà, questa deve essere anche un'occasione per ribadire un impegno politico forte, oltre che di potenziamento degli strumenti idonei al contrasto del terrorismo. (</seg>
               <kinesic type="applause">
                  <desc>Applausi).</desc>
               </kinesic>
            </u>
            <note type="speaker">URSO (FdI)</note>
            <u ana="#regular" who="#UrsoAdolfo" xml:id="ParlaMint-IT_2020-11-03-LEG18-Sed-272.u8">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg17">Signor Presidente, anche il Gruppo Fratelli d'Italia esprime all'Austria, ai cittadini e alle vittime di questo ennesimo attentato terroristico tutta la sua solidarietà di italiani ed europei. È purtroppo triste constatare che in pochi giorni in quest'Aula abbiamo dovuto esprimere la nostra solidarietà alle vittime e al popolo francese per due volte e ora al popolo austriaco. L'Europa è sotto attacco. Lo avete detto anche voi e fuori da quest'Aula anche il Ministro degli affari esteri ha utilizzato, per la prima volta, parole chiare. Noi gliene diamo atto perché pensiamo che sia assolutamente necessario, oggi più che mai, ritrovarci insieme nella consapevolezza di quale sia il fenomeno terroristico che colpisce nel cuore la cultura e la civiltà dell'Europa che l'Italia ha fondato proprio partendo da queste. Ebbene, sentirci accomunati contro queste bestie che odiano la nostra civiltà e le nostre libertà, significa anche reagire insieme in maniera consapevole e comune. È uno scontro di civiltà, anzi è l'assalto alla civiltà di chi non ha civiltà. Noi dobbiamo essere consapevoli di questo: è l'assalto alla civiltà cristiana, giudaica e latina; è l'assalto alla civiltà laica che ha fondato sulle libertà la crescita e lo sviluppo del nostro continente, insegnando agli altri la strada su cui incamminarsi. Dall'altra parte, nel fondamentalismo islamico, non certo nell'Islam, non c'è una civiltà, c'è l'odio nei confronti delle civiltà e, quindi, anzitutto l'odio nei confronti della nostra civiltà. È proprio per questo, e non a caso, che vengono colpiti i simboli della nostra civiltà: la sinagoga, le chiese, la libertà di religione per tutti (che noi e solo noi forse riusciamo a sancire), le scuole e la libertà di insegnamento, lo spirito critico, satirico e dissacrante, che è poi creativo e a fondamento dell'arte, della cultura, del sapere, della crescita dell'umanità e di ciascuna persona che ne fa parte. Loro sono i nemici di tutto questo e noi dobbiamo difendere tutto questo perché è fondamento del nostro agire comune. Hanno colpito anche, certo, i luoghi della gioia, dello svago, della mondanità. Anche la gioia, lo svago e la mondanità, insieme alla religione, alla scuola e alla formazione, fanno parte della civiltà della luce e della dignità che è la nostra civiltà, mentre la loro appartiene alla violenza delle tenebre e dell'oscurità. Proprio perché sappiamo che c'è questa contrapposizione in atto, noi dobbiamo essere uniti, come italiani e come europei, ma dobbiamo anche reagire non soltanto accomunandoci nella solidarietà e nella commemorazione. Dobbiamo reagire ben consapevoli che l'Italia è la frontiera di tutto questo. È la frontiera, come dimostra il caso ripetuto di Lampedusa, ma è anche il cuore della civiltà europea. Per tali ragioni vi chiediamo di agire per chiudere quella frontiera, per chiudere il porto di Lampedusa se è il simbolo della rotta del terrore. Vi chiediamo insieme di reagire, perché soltanto reagendo insieme nelle misure comuni, noi sapremo dimostrare loro, che ci colpiscono nel cuore e nel cervello, che siamo la civiltà e, come tale, andremo avanti e vinceremo la sfida delle tenebre.</seg>
               <kinesic type="applause">
                  <desc>Applausi.</desc>
               </kinesic>
            </u>
            <note type="speaker">LAFORGIA (Misto-LeU)</note>
            <u ana="#regular" who="#LaforgiaFrancesco" xml:id="ParlaMint-IT_2020-11-03-LEG18-Sed-272.u9">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg18">Signor Presidente, anche noi ovviamente ci uniamo al dolore e al cordoglio per le vittime di questo attacco terroristico e lo facciamo come Gruppo Misto, come componente di Liberi e Uguali. Credo sia, come si sta dimostrando in questa discussione, un sentimento condiviso tra colleghi e tra i nostri connazionali. È stato un attacco vile, vigliacco, perché non solo avviene a pochi giorni dai fatti di Nizza, da quella vicenda orribile e inquietante che ha toccato la città di Parigi, che è stata ricordata, ma perché accade e cade a poche ore dalla serrata a cui si accingeva la città di Vienna. Avviene quindi nel cuore di un'Europa già sotto assedio, spaventata e impaurita in ragione di una guerra contro un altro nemico, altrettanto subdolo e invisibile: il virus, che sta mettendo a dura prova non solo i corpi delle donne e degli uomini di questo continente, ma soprattutto la tenuta persino psicologica dei nostri concittadini e dei cittadini di questo continente e di tutto il mondo. Da questo punto di vista è un attacco deprecabile che noi dobbiamo condannare senza se e senza ma, senza giustificazionismi sociologici o di altra natura. Stiamo parlando di persone difficilmente annoverabili nel genere umano che hanno attaccato e ucciso innocenti. Però, Presidente, in riferimento all'ultimo intervento che ho ascoltato e avendo seguito un pezzo della discussione che si è svolta parallelamente alla Camera, penso che faremmo un errore ad uscire dalla rappresentazione che ha dato il cancelliere federale austriaco Sebastian Kurz - che non è propriamente in sintonia con la mia sensibilità politica, anzi, è quanto di più distante vi sia dalla mia idea di politica - il quale ha detto, poche ore fa, che non siamo di fronte alla contrapposizione tra il mondo cristiano e il mondo musulmano, non stiamo parlando di questo e non dobbiamo parlare di questo, perché se noi diamo l'idea che questa è la rappresentazione che diventa l'oggetto della nostra discussione, facciamo esattamente il gioco di quei terroristi che vogliono che quella rappresentazione sia la dimensione reale, la fotografia della realtà.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg19">È in ragione di tale rappresentazione che agiscono sulle leve che noi dobbiamo neutralizzare, che dobbiamo eliminare e che stanno dentro la società europea, nel cuore della società europea.</seg>
               <seg xml:id="ParlaMint-IT_2020-11-03-LEG18-Sed-272.seg20">Infatti, Presidente, ci sono due cose che noi non possiamo dimenticare: l'Europa non è una fortezza che deve erigere dei muri e dentro la quale cresce automaticamente un'idea di democrazia. Come tutte le grandi democrazie, l'Europa vive nelle e delle sue contraddizioni e se noi non andiamo a vedere innanzitutto dove si annidano quelle contraddizioni, fatte anche di condizioni materiali e di disuguaglianze, che sono esattamente le leve su cui agisce la dinamica terroristica, forse perdiamo di vista le ragioni e le modalità con cui il fanatismo alimenta la propria dinamica, quindi si autoalimenta.</seg>
               <seg xml:id="ParlaMint-IT_2020-11-03-LEG18-Sed-272.seg21">C'è un secondo aspetto che dobbiamo tenere in considerazione: l'Europa deve ritrovare il senso di un rapporto con il resto del mondo. Noi non possiamo essere permanentemente in guerra con il mondo, dalla Russia all'Iran, passando per la Turchia, facendo finta di non saper distinguere neanche più che all'interno dello stesso mondo islamico esistono il mondo sciita e il mondo sunnita con un'articolazione molto complessa. Quindi, recuperare il senso della politica, il senso di una strategia nelle relazioni internazionali, vuol dire anche capire a che punto siamo della storia e lo dobbiamo fare, signor Presidente, dobbiamo innescare questa discussione tanto più per onorare il nome e la memoria delle vittime innocenti cadute nel vile attentato di queste ore, come quelle che abbiamo commemorato - ahimè - soltanto pochi giorni fa.</seg>
            </u>
            <note type="speaker">ALFIERI (PD)</note>
            <u ana="#regular" who="#AlfieriAlessandro" xml:id="ParlaMint-IT_2020-11-03-LEG18-Sed-272.u10">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg22">Signor Presidente, Vienna dopo Nizza, due città europee che sono nel pieno della storia del nostro continente, aperte al mondo e forse per questo prese di mira, come il nostro modello di vita e il nostro insieme di valori, città ancora insanguinate. L'orrore ci ha colto all'improvviso anche l'altra sera, come è stato per Nizza, quindi voglio aggiungermi alla solidarietà e alla vicinanza espressa da lei, Presidente, per portare l'abbraccio del Gruppo Partito Democratico alle famiglie delle vittime, a tutto il popolo austriaco e, se mi permette, in particolare alla comunità ebraica, che è stata probabilmente presa di mira, e anche alla comunità araba islamica, quella onesta, che ha deciso di fare di quel posto la sede della propria vita, che paga il prezzo di questi eventi che rischiano di mettere in difficoltà e di interrompere i percorsi di integrazione.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg23">Nella storia europea la dignità della vita umana è al primo posto e nella nostra Carta, nella stessa Carta europea, sono scolpiti i valori della libertà di espressione, di opinione politica, di religione, di espressione dei propri orientamenti sessuali. Questa è la nostra storia e non dobbiamo dimenticarci da dove veniamo: non possiamo rinnegare la nostra storia. Quindi nel nostro continente non accetteremo mai che usino l'odio religioso come scusa per le loro azioni deplorevoli. Su questo faremo sempre fronte comune: non possono utilizzare la religione per giustificare le loro azioni atroci.</seg>
               <seg xml:id="ParlaMint-IT_2020-11-03-LEG18-Sed-272.seg24">Chi commette questi atti - e lo diciamo ai più giovani, anche delle comunità islamiche - non è un martire, è un criminale e questo deve essere chiaro a tutti i livelli.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg25">Bene ha fatto ieri Kurz ad usare certe parole, che vorrei ricordare anch'io in modo esatto. Kurz, che è un popolare, alla guida di un Governo di destra, ha detto in maniera molto chiara che non è una guerra tra cristiani e islamici, non è una guerra fra austriaci e migranti, ma è una guerra tra fra chi vuole la pace e i pochi che vogliono la guerra.</seg>
               <seg xml:id="ParlaMint-IT_2020-11-03-LEG18-Sed-272.seg26">Penso che questo sia il solco all'interno del quale stare, perché la tentazione è evidentemente quella di chiudersi, di rinunciare alle nostre libertà e di seguire solo una via securitaria. Farci chiudere, tuttavia, rinunciare alla nostra storia e alle nostre libertà è proprio l'obiettivo di quei terroristi e a questo atteggiamento ci dobbiamo evidentemente ribellare.</seg>
               <seg xml:id="ParlaMint-IT_2020-11-03-LEG18-Sed-272.seg27">Non basta solo questo, è evidente, perché servono interventi sociali, culturali, oltre ad interventi dal punto di vista della sicurezza e non bastano le mere misure nazionali. Oggi noi vinciamo, se abbiamo una risposta a livello europeo, a livello culturale e di solidarietà. Quando siamo colpiti, non è che siamo tutti francesi o tutti austriaci: siamo tutti europei e servono misure a livello europeo.</seg>
               <seg xml:id="ParlaMint-IT_2020-11-03-LEG18-Sed-272.seg28">Riprendo uno dei punti sollevati dalla senatrice Garavini: noi abbiamo una sfida molto importante. Abbiamo fatto grande fatica per affermare la procura europea che adesso, in base all'articolo 86 del Trattato e al regolamento istitutivo, può solo perseguire i crimini che ledono gli interessi finanziari dell'Unione. È tuttavia già previsto che ne possa essere allargata la competenza, con la possibilità di perseguire anche crimini dal punto di vista delle infiltrazioni della criminalità organizzata e del terrorismo di matrice islamica. Ebbene, penso sia giunto il momento di fare un salto di qualità, di non avere timori e indugi.</seg>
               <seg xml:id="ParlaMint-IT_2020-11-03-LEG18-Sed-272.seg29">Credo che questa sia una battaglia da fare tutti insieme, che tutti i senatori e tutti i deputati possano sostenere lanciando un messaggio molto chiaro: abbiamo bisogno di misure europee per affrontare il terrorismo internazionale. No, quindi, alle scorciatoie sovraniste e sì, invece, ad un'Europa più forte per sconfiggere e affrontare quelle sfide che oggi non siamo più in grado di sostenere da soli.</seg>
               <kinesic type="applause">
                  <desc>Applausi.</desc>
               </kinesic>
            </u>
            <note type="speaker">GASPARRI (FIBP-UDC)</note>
            <u ana="#regular" who="#GasparriMaurizio" xml:id="ParlaMint-IT_2020-11-03-LEG18-Sed-272.u11">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg30">Signor Presidente, onorevoli colleghi, anche in questa occasione abbiamo ascoltato parole forti di sdegno da parte della Presidente della Commissione europea, del commissario Gentiloni Silveri e di altri, ma sono parole che purtroppo nascondono una grande impotenza dell'Europa. Anche qui ho sentito dichiarazioni che, per carità, non si possono non condividere: si è detto che c'è un tema culturale, un tema di integrazione. Non sono ancora chiari tutti i fatti: leggevo poco fa che in Austria un Ministro ha contestato il comportamento del protagonista dell'attentato di Vienna, che avrebbe ingannato - non so ancora in quali modi - i programmi di deradicalizzazione avviati in Austria. Certamente, infatti, bisogna redimere le persone, portarle da una posizione fondamentalista ad un normale esercizio delle loro pratiche religiose; tuttavia, a me ha colpito molto in questi anni che quasi sempre - per ora non l'abbiamo ancora ben capito per Vienna - per tutti i protagonisti degli attentati, se ci avete fatto caso, dopo pochi minuti o poche ore si conosceva la loro storia, la loro biografia, dove avevano combattuto, i parenti in Libia o, come nel caso in Spagna, che l'attentatore stava in una specie di moschea illegale. Erano quindi tutti noti e conosciuti: almeno il 90 per cento dei protagonisti degli attentati che dal Regno Unito, alla Francia e alla Spagna hanno costellato il mondo di tragedie erano stati schedati e individuati come fondamentalisti. Allora è tempo o no di un'azione preventiva, anche di fermo, di coloro che, conosciuti, non possono essere lasciati liberi fino a quando non decidono di uccidere, dietro l'angolo, il primo che passa? È una scelta dura, ma che forse va ipotizzata, perché molti di questi personaggi poi finiscono uccisi - fateci caso - negli inevitabili conflitti a fuoco, che ci sono stati anche nei giorni scorsi, in Francia o a seguito dell'attentato di Barcellona. Anis Amri e molti altri sono finiti uccisi, hanno ucciso e hanno patito un'inevitabile pena di morte, a seguito dell'azione delle Forze di polizia che sono intervenute. Se li si trattenesse prima, forse la pena per loro sarebbe più lieve di quella a cui poi vanno incontro. L'Europa si deve dunque porre questo problema: se si conoscono persone che fomentano l'odio e che si sono oramai inserite in un'attività non di diritto religioso, ma di radicalismo religioso, che prepara stragi, forse servono norme come quelle che l'Italia democratica ha emanato negli anni del terrorismo interno. Abbiamo affrontato quegli anni con leggi speciali, che in tempi ordinari non si farebbero. Vedo che anche in Francia, l'altro giorno, il Ministro di un Paese che fa della democrazia e della libertà il proprio vanto, parlava di una Guantanamo europea. Dobbiamo anche chiarire a livello internazionale, cari colleghi, la posizione della Turchia, un Paese che abbiamo considerato amico e che fa parte della NATO. La Turchia ci deve spiegare se fiancheggia e spalleggia tentazioni fondamentaliste, dalla Libia ad altri luoghi del Nord Africa e dell'Oriente, o se vuol far parte addirittura dell'Unione europea, oltre che della NATO: ci sono ambiguità. Vienna è, peraltro, un luogo simbolico: assediata alla fine del Seicento, fu teatro di uno degli scontri epici di civiltà. Possiamo negarlo o meno, ma c'è anche uno scontro di civiltà e di storia, che dobbiamo prevenire e disinnescare, ma non dobbiamo ignorare quanto accaduto a Nizza o a Parigi giorni fa, dove un professore è stato sgozzato, perché spiegava delle vignette, belle o brutte che fossero. A quale cristiano verrebbe in mente di sgozzare qualcuno, perché qualcuno dileggia la religione cattolica, se non ad un pazzo criminale? Una persona normale non lo penserebbe mai, anche se tante volte vediamo e leggiamo cose che non condividiamo. Concludendo, signor Presidente, c'è anche una questione di politica estera. Sono d'accordo con la distinzione dei vari filoni e non prendiamo lezioni in quest'Aula. In Egitto, ad esempio, realtà che a molti non piace, ad Al-Azhar, l' imam di quella realtà culturale e religiosa, al-Tayyib, è uno dei più grandi nemici del fondamentalismo. Oggi l'Egitto è un baluardo contro il terrorismo. Qualcuno in Italia invece lo considera quasi un Paese nemico da boicottare. Cominciamo dunque a dire queste cose e a stare anche attenti in Italia. Non tutti quelli che sbarcano sono terroristi, lo sappiamo bene, ma sbarcano anche dei terroristi. In Italia si processa chi blocca gli sbarchi e si dà accoglienza e protezione a chi, sbarcando, prepara omicidi in giro per l'Europa.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg31">Se anche oggi stanno sbarcando 1.000 persone a Lampedusa, molti saranno degli sventurati da aiutare, ma tra costoro ci può essere anche la malapianta dell'odio, del radicalismo e del fondamentalismo islamico. Quindi chiediamo che, oltre a misure europee, l'Italia blocchi gli ingressi di clandestini</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg32">Altro che smantellamento dei decreti! Basta retorica, colleghi! Siamo assediati e l'assedio impone una risposta di civiltà, ma anche di fermezza.</seg>
               <kinesic type="applause">
                  <desc>Applausi.</desc>
               </kinesic>
            </u>
            <note type="speaker">CANDIANI (L-SP-PSd'Az)</note>
            <u ana="#regular" who="#CandianiStefano" xml:id="ParlaMint-IT_2020-11-03-LEG18-Sed-272.u12">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg33">Signor Presidente, ovviamente il nostro non può che essere un accorato abbraccio che diamo al popolo viennese e austriaco, ma che allarghiamo a chiunque, come dovrebbe essere sempre, anche per quello che purtroppo è accaduto la settimana scorsa, in Francia. Vede, signor Presidente ci stiamo forse abituando alla ritualità di venire in Aula ad intervenire per commemorare questo tipo di accadimenti. Abituarsi a queste situazioni non può però essere definito normale. Mi riferisco agli interventi che mi hanno preceduto, perché, signor Presidente, è certamente vero che non tutti gli islamici sono terroristi, ma non si può ignorare che questi terroristi sono tutti islamici.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg34">Non si può ignorare, signor Presidente, al netto del non volere fomentare lo scontro di civiltà, che oggi c'è una Turchia tutt'altro che laica, che fomenta lo scontro di civiltà. Non si può ignorarlo, anche nella gestione dei rapporti tra l'Europa e la Turchia, perché se in Francia le cose sono accadute, una responsabilità va cercata ad Ankara. Le responsabilità vanno prese e dobbiamo essere forti. Lo dico al senatore La Forgia che è intervenuto prima di me dicendo che l'Europa non ha mura, non ha una fortezza da difendere. Sì che ce l'ha ed è fatta di valori, di identità, di cultura, di secoli di libertà professata.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg35">Qualcuno ha armato la mano di questi che sono pazzi, perché ovviamente sono sempre pazzi (se va ad ammazzare, una persona non può essere sana di mente); tuttavia, quando ammazzano nel nome di Dio, nel nome di Allah, lo fanno perché qualcuno ha armato la loro mano. Non so se riusciremo mai a disarmare quella mano, ma so che noi abbiamo dei valori da proteggere e so che se queste mura fatte di valori non vengono mantenute si sgretolano. Allora non possiamo rinunciare a questi valori; in nome di una melassosa accoglienza indiscriminata, non possiamo negare che ci sia una differenza culturale di base, che ci siano dei valori di libertà che dobbiamo professare con forza, a cui non possiamo rinunciare.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg36">Quel professore a Parigi, infatti, non ha rinunciato ai valori di libertà, anche di professare un'opinione contraria, e ci ha rimesso la vita. Quello che è accaduto ieri a Vienna non è nient'altro che una propaggine di tanti attentati che in questi anni abbiamo commemorato, da quello contro «Charlie Hebdo» andando ancora indietro nel tempo.</seg>
               <seg xml:id="ParlaMint-IT_2020-11-03-LEG18-Sed-272.seg37">Signor Presidente, ci sono anche delle cose che ci sconcertano e sulle quali abbiamo bisogno di rassicurazione, come il fatto di scoprire che quel terrorista di Nizza era uno dei tanti cosiddetti i profughi sbarcati a Lampedusa che profughi non sono, ma che come abbiamo potuto vedere poi si armano e uccidono le persone.</seg>
               <seg xml:id="ParlaMint-IT_2020-11-03-LEG18-Sed-272.seg38">In questi tre giorni sono sbarcate più di 2.000 persone a Lampedusa, tutto nel silenzio più totale. C'è una fatica da parte anche della comunicazione mainstream a raccontare le cose; c'è fatica quando si parla di questi attentati a riferirsi all'Islam fondamentalista, a dire la parola: «Islam»</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg39">C'è fatica a dire che chi sta sbarcando a Lampedusa è a rischio di infiltrazioni in Europa per l'Islam; c'è fatica a riconoscere queste cose</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg40">Noi abbiamo bisogno e chiediamo al Governo di avere sicurezza. Chiediamo di difendere questi valori, signor Presidente, perché altrimenti anche quel sangue sarà stato versato per niente e saremo qui ancora domani a fare commemorazioni e questo non lo vogliamo.</seg>
               <seg xml:id="ParlaMint-IT_2020-11-03-LEG18-Sed-272.seg41">Abbiamo delle mura forti e benfatte d'identità, di cultura, di storia e di libertà, le vogliamo difendere? Quello che voi ci proponete è il sonno della ragione. Noi invece diciamo: sveglia, il tempo sta scadendo! Sveglia, difendiamo queste mura di libertà!</seg>
               <kinesic type="applause">
                  <desc>Applausi.</desc>
               </kinesic>
            </u>
            <note type="speaker">FERRARA (M5S)</note>
            <u ana="#regular" who="#FerraraGianluca" xml:id="ParlaMint-IT_2020-11-03-LEG18-Sed-272.u13">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg42">Signor Presidente, il MoVimento 5 Stelle si stringe ai viennesi in queste ore drammatiche esprimendo loro la massima solidarietà e vicinanza, in particolare ai familiari delle vittime di questo nuovo orrendo attacco che torna a colpire l'Europa. Quest'Assemblea è con voi e non vi lascia soli.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg43">La violenza terroristica che usa la religione come pretesto per seminare paura nella nostra società, già sfibrata dalla crisi causata dalla pandemia, rischia di destabilizzare le nostre democrazie soffiando sul fuoco dell'intolleranza e dell'estremismo politico. Per questo rappresenta un nemico che va combattuto con freddezza e lucidità, senza alimentare ulteriormente paura e odio, senza strumentalizzazioni. Come ha dichiarato oggi il ministro degli affari esteri Di Maio, è obiettivamente necessario e urgente migliorare i controlli su chi entra in Europa e, quindi, la condivisione di intelligence con i Paesi d'origine per evitare l'ingresso e la permanenza sul nostro territorio di lupi travestiti da agnelli, di terroristi che si mischiano ai migranti e ai rifugiati con lo scopo preordinato di compiere attentati, come accaduto per il tunisino di Nizza. Quanto accaduto a Vienna, invece, almeno dalle informazioni finora disponibili, ha a che fare con il problema della radicalizzazione degli immigrati di seconda generazione. L'attentatore di Vienna è, infatti, un cittadino austriaco ventenne nato in Austria da una famiglia di origine albanese macedone, che si è radicalizzato fino ad affiliarsi all'Isis. Ecco quindi la necessità di investimenti in integrazione, ma anche di maggiori controlli su moschee, centri culturali, associazioni nelle quali si fa propaganda e proselitismo fondamentalista. Questo vuol dire una migliore intelligence su certi ambienti, come quelli collegati al movimento internazionale della Fratellanza musulmana, realizzata con l'indispensabile collaborazione delle nostre comunità islamiche moderate e dei Paesi islamici, da cui partono finanziamenti a queste organizzazioni. In conclusione, consentitemi una riflessione di prospettiva, nella speranza che quanto sta accadendo ci serva per non ripetere in futuro gli errori del passato. Sappiamo tutti, infatti, come l'Occidente, che oggi è sotto attacco da parte di questi criminali, abbia soffiato per decenni sul fuoco dell'integralismo islamico, quando questo era utile ai nostri scopi geopolitici in Afghanistan, nel Caucaso, nei Balcani, in Medio Oriente e in Nord Africa. Signor Presidente, è nostra responsabilità storica richiudere nella lampada il genio malefico che purtroppo abbiamo contribuito a liberare e che ora minaccia tutti noi.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <head>Interventi su argomenti non iscritti all'ordine del giorno</head>
            <note type="speaker">RIZZOTTI (FIBP-UDC)</note>
            <u ana="#regular" who="#RizzottiMaria" xml:id="ParlaMint-IT_2020-11-03-LEG18-Sed-272.u14">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg44">Signor Presidente, desidero intervenire al termine della seduta, sperando di avere l'attenzione di tutti i colleghi, per un fatto molto grave. In queste ore, che dovrebbero vedere impegnato il Governo a fronteggiare la seconda ondata di emergenza sanitaria, dovuta all'inconsistenza di ciò che è stato fatto in questi mesi, fonti di stampa hanno anticipato una bozza di decreto-legge che riguarderebbe la scellerata decisione di prolungare il commissariamento della sanità in Calabria. Al di là del fatto che un nuovo decreto Calabria (ricordo ancora il primo: una scatola cinese di un commissario, con un subcommissario, con un vice subcommissario) è uno spreco enorme di soldi, sottratti alla sanità calabrese, esso è in contrasto con i principi costituzionali ribaditi dalla Consulta, che nel pronunciarsi, con la sentenza n. 233 del 2019, sulla costituzionalità del suddetto provvedimento normativo d'urgenza, ha affermato che esso costituiva un intervento normativo non ordinario, ma straordinario, per affrontare con determinazione e rapidità il tentativo di traghettare la sanità calabrese verso situazioni di normalità. Presupposto comunque che l'evidenza non è questa, in questo momento la Regione Calabria, a seguito delle elezioni del gennaio 2020, ha intrapreso un percorso virtuoso, volto a ricondurre la gestione del servizio sanitario regionale a canoni di efficacia ed efficienza. A maggior ragione, commissariarla adesso, quando è stata praticamente individuata come zona rossa, significa toglierle i mezzi per combattere una guerra.</seg>
               <kinesic type="applause">
                  <desc>Applausi</desc>
               </kinesic>
               <seg xml:id="ParlaMint-IT_2020-11-03-LEG18-Sed-272.seg45">L'emanazione di un nuovo decreto-legge di commissariamento finirebbe per ledere gravemente le competenze regionali in materia di tutela della salute. Noi tutti non possiamo e non dobbiamo dimenticare che i commissari governativi che si sono alternati negli ultimi dieci anni avrebbero dovuto ricostruire, ancor prima che risanare, il governo della salute in Calabria. Invece, tutti questi commissariamenti hanno soltanto aumentato la spesa regionale. E si vuole prolungare e rinnovare il provvedimento? Bravi.</seg>
               <seg xml:id="ParlaMint-IT_2020-11-03-LEG18-Sed-272.seg46">La gestione commissariale della sanità calabrese va avanti da dieci anni. Dieci anni in cui è peggiorata la qualità dei servizi erogati e sono aumentati i viaggi della speranza.</seg>
               <seg xml:id="ParlaMint-IT_2020-11-03-LEG18-Sed-272.seg47">Vedo che il microfono sta lampeggiando, quindi tra poco mi si toglierà la parola, perché forse non piace quello che dico...</seg>
               <seg xml:id="ParlaMint-IT_2020-11-03-LEG18-Sed-272.seg48">PRESIDENTE. Senatrice, non accade così quando io sto presiedendo. La lascio terminare.</seg>
               <seg xml:id="ParlaMint-IT_2020-11-03-LEG18-Sed-272.seg49">La ringrazio e mi scusi. La Regione Calabria attualmente è governata dal centrodestra. A me stupisce che uno dei partiti di maggioranza, espressione politica proprio dei presidenti Zingaretti e De Luca, quasi neghi un modello vincente per puntare su un modello commissariale che ha fallito per dieci anni. Ancora, le solite agenzie e voci di giornali dicono che forse per commissario si sarebbe scelto il dottor Arcuri per l'attuazione dei progetti di edilizia sanitaria da finanziare ex articolo 20 e degli altri programmi sottoscritti con il Ministero della salute: una partita che supera il miliardo di euro di fondi in parte impegnati, in parte da impegnare, ma sicuramente da spendere. O si tratta forse dell' assist per la candidatura di Arcuri a Presidente della Regione Calabria? PRESIDENTE. Deve concludere. RIZZOTTI (FIBP-UDC). Si vuole davvero dare tanto potere in mano a una persona che ha dimostrato chiaramente la lentezza e l'incapacità di gestire le emergenze? Io mi auguro che il Governo ci ripensi.</seg>
               <kinesic type="applause">
                  <desc>Applausi.</desc>
               </kinesic>
            </u>
            <note type="speaker">MAUTONE (M5S)</note>
            <u ana="#regular" who="#MautoneRaffaele" xml:id="ParlaMint-IT_2020-11-03-LEG18-Sed-272.u15">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg50">Signor Presidente, in questo momento particolare e straordinario in cui la pandemia sta cambiando e sconvolgendo le nostre relazioni e il nostro vivere sociale, vorrei portare alla vostra attenzione una storia che nella sua semplicità e ordinarietà, ma con la sua profonda umanità, deve farci riflettere e dare lo spunto per alcune semplici considerazioni. Di situazione analoghe sicuramente nel nostro Paese ne avvengono quotidianamente, anche se con motivazioni diverse tra loro, ma tutte sono accomunate da un unico comune denominatore: il grande cuore di tanti nostri concittadini. Un medico pediatra di Napoli, il dottor Eduardo, viene chiamato a visitare presso la propria abitazione una piccola bambina ammalata; la sua famiglia vive con profonda dignità ed animo semplice le sue gravi difficoltà economiche, acuite dall'emergenza del momento. Ebbene, il dottor Eduardo, ben comprendendo le oggettive ed evidenti problematiche familiari, presta la sua opera con professionalità, ma rifiuta qualsiasi riconoscimento economico: azione questa che, nel rispetto del giuramento d'Ippocrate, rappresenta la dimostrazione di come molto spesso, anche nei semplici gesti, l'animo umano riesce ad esprimere il meglio di sé. Il dottor Eduardo fa semplicemente quello che ogni medico fa normalmente e quotidianamente: rispondere alla domanda di salute di ogni cittadino, immedesimandosi però al tempo stesso nelle sue problematiche sociali. Ciò rappresenta il compito gravoso che tantissimi operatori sanitari, in modo diverso e qualificante, svolgono con competenza, professionalità ed umanità, in molteplici e difficili contesti ambientali. Si può essere i migliori professionisti per competenze, ma senza umanità o empatia con il paziente non si potrà mai aiutare in toto chi è ammalato e necessita del nostro aiuto professionale. Il paziente viene prima di tutto e di tutti. I medici non devono essere considerati eroi, ma semplicemente uomini nell'animo e nelle azioni. Concludo, Presidente: la particolare attenzione data alle persone più fragili o più deboli non deve rappresentare l'eccezione, ma la regola e la normalità, sia nella professione medica, sia in generale nella vita di una collettività.</seg>
               <kinesic type="applause">
                  <desc>Applausi.</desc>
               </kinesic>
            </u>
            <note type="speaker">CROATTI (M5S)</note>
            <u ana="#regular" who="#CroattiMarco" xml:id="ParlaMint-IT_2020-11-03-LEG18-Sed-272.u16">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg51">Signor Presidente, rappresentanti del Governo, colleghi, è un momento di grande difficoltà per il nostro Paese - inutile ribadirlo - ma anche una fase molto importante e abbiamo l'enorme responsabilità di gettare le basi per una ripartenza e per il futuro dell'Italia. Nella drammatica crisi che stiamo vivendo ci sono sfide e opportunità che abbiamo il dovere di raccogliere, perché alcuni processi di cambiamenti epocali stanno accelerando il loro percorso in una società sconvolta, che vede maturare i propri paradigmi. Uno dei modelli che sta velocemente cambiando è quello del settore energetico: tutti i più grandi Paesi stanno completando la loro transizione energetica dalle fonti fossili verso le fonti rinnovabili. Questa è una delle sfide più grandi del nostro Paese per le enormi conseguenze sull'economia, sull'inquinamento e sull'occupazione, ma purtroppo - mi duole dirlo - stiamo perdendo troppo tempo e forse anche occasioni preziose; i ritardi sul Pitesai, il Piano per la transizione energetica sostenibile delle aree idonee, lo testimoniano. La mancanza di questo piano energetico nazionale è un problema che si ripercuote negativamente su diversi livelli: genera incertezza e blocca le iniziative dei privati; crea conflitti e divisioni sui territori e gli enti locali vanno in ordine sparso con approcci disomogenei. Il Governo deve avere un ruolo determinante; non possiamo perdere tempo. È un allarme che lancio a questo Governo, che sostengo; ci sono tanti altri aspetti sui quali sta agendo con efficacia in tema di sostenibilità. Sul tema della transizione energetica c'è un grave ritardo; non possiamo delegare agli enti locali la programmazione e, soprattutto, la gestione dei singoli progetti. È una visuale che evidentemente non possono avere; è una visione d'insieme che non c'è sui territori. Si corre il rischio di creare dei danni invece di risolverli. Quello che sta accadendo nella mia provincia di Rimini, con l'impianto eolico offshore, è molto emblematico È una situazione di grande incertezza. Un privato progetta un mega impianto eolico con impatto paesaggistico enorme, a soli 10 chilometri dalla costa (5 miglia). Questo tratto di costa è un luogo a fortissima vocazione turistica e questo naturalmente genera divisioni e discussioni, sia fra i cittadini che fra le associazioni e, soprattutto, fra gli enti locali coinvolti. È proprio il Pitesai che manca, cioè lo strumento normativo di riferimento per programmare, per mettere i necessari paletti, per valorizzare la sostenibilità ambientale e socio-economica delle diverse aree del nostro Paese. Questo strumento avrebbe dovuto dire al privato che, se si punta sulla sostenibilità, allora quel progetto deve essere davvero sostenibile e che impattare paesaggisticamente, come succede a Rimini, con 50 pale eoliche alte 200 metri a pochi chilometri dalla costa, in una delle spiagge più conosciute e amate del nostro Paese, non è un approccio accettabile sulla via che porta alla decarbonizzazione. È evidente a tutti che è difficile raggiungere un compromesso fra esigenze contrapposte che puntano sulla sostenibilità, quella della salvaguardia dell'ambiente e quella del paesaggio. Qui deve entrare in campo lo Stato e lavorare, tagliare, cucire un compromesso che sia rispettoso delle peculiarità e delle ricchezze delle diverse aree del nostro Paese. È impossibile percorrere la strada che porta alla necessaria e urgente transizione energetica se non costruiamo un percorso chiaro e coerente. Noi ora dobbiamo assolutamente correre e non possiamo restare fermi su questo obiettivo. Chiudo citando Lucio Anneo Seneca, che dice che non esiste un vento favorevole per un marinaio che non sa dove andare.</seg>
               <kinesic type="applause">
                  <desc>Applausi.</desc>
               </kinesic>
            </u>
            <note type="speaker">ACCOTO (M5S)</note>
            <u ana="#regular" who="#AccotoRossella" xml:id="ParlaMint-IT_2020-11-03-LEG18-Sed-272.u17">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-11-03-LEG18-Sed-272.seg52">Signor Presidente, vorrei lasciare a verbale che, dal Resoconto della seduta del 27 ottobre ultimo scorso, ho constatato che, durante la votazione del disegno di legge n. 1721, alla quarta votazione il dispositivo da me utilizzato in tribuna non ha rilevato il mio voto favorevole, in quanto il tablet si è spento nel momento in cui il Presidente ha dichiarato chiusa la votazione. Pertanto chiedo che vengano messi a verbale sia la mia presenza che il mio voto.</seg>
            </u>
         </div>
         <div type="debateSection">
            <head>Atti e documenti, annunzio</head>
            <note type="role">PRESIDENTE</note>
            <u ana="#chair" who="#TavernaPaola" xml:id="ParlaMint-IT_2020-11-03-LEG18-Sed-272.u18">
               <seg xml:id="ParlaMint-IT_2020-11-03-LEG18-Sed-272.seg53">Le mozioni, le interpellanze e le interrogazioni pervenute alla Presidenza, nonché gli atti e i documenti trasmessi alle Commissioni permanenti ai sensi dell'articolo 34, comma 1, secondo periodo, del Regolamento sono pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per la seduta di martedì 10 novembre 2020</head>
            <note type="role">PRESIDENTE</note>
            <u ana="#chair" who="#TavernaPaola" xml:id="ParlaMint-IT_2020-11-03-LEG18-Sed-272.u19">
               <seg xml:id="ParlaMint-IT_2020-11-03-LEG18-Sed-272.seg54">Il Senato tornerà a riunirsi in seduta pubblica martedì 10 novembre, alle ore 16,30, con il seguente ordine del giorno: (Vedi ordine del giorno) La seduta è tolta (ore 17,24).</seg>
            </u>
         </div>
      </body>
   </text>
</TEI>

