<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" ana="#parla.meeting.regular #covid" xml:id="ParlaMint-IT_2020-02-13-LEG18-Sed-191" xml:lang="it">
   <teiHeader>
      <fileDesc>
         <titleStmt>
            <title type="main" xml:lang="it">Corpus parlamentare italiano ParlaMint-IT, Legislatura 18, Seduta 191 [ParlaMint]</title>
            <title type="main" xml:lang="en">Italian parliamentary corpus ParlaMint-IT, Term 18, Sitting 191 [ParlaMint]</title>
            <title type="sub" xml:lang="it">Resoconto della seduta del Senato della Repubblica italiana, Legislatura 18, seduta 191, giorno (2020-02-13)</title>
            <title type="sub" xml:lang="en">Report of the session of the Senate of the Italian Republic, Term 18, Sitting 191, Day (2020-02-13)</title>
            <meeting ana="#parla.upper">Senato</meeting>
            <meeting ana="#parla.upper #parla.term #LEG.18" n="18-upper">18 Legislatura</meeting>
            <meeting ana="#parla.upper #parla.sitting" n="191-upper">191 Seduta</meeting>
            <respStmt>
               <persName ref="https://orcid.org/0000-0003-3063-2239">Tommaso Agnoloni</persName>
               <persName ref="https://orcid.org/0000-0002-8126-6294">Francesca Frontini</persName>
               <persName ref="https://orcid.org/0000-0002-2953-8619">Simonetta Montemagni</persName>
               <persName ref="https://orcid.org/0000-0002-1321-5444">Valeria Quochi</persName>
               <persName ref="https://orcid.org/0000-0001-5849-0979">Giulia Venturi</persName>
               <resp xml:lang="it">Definizione del progetto e metodologia</resp>
               <resp xml:lang="en">Project set-up and methodology</resp>
            </respStmt>
            <respStmt>
               <persName>Manuela Ruisi</persName>
               <persName>Carlo Marchetti</persName>
               <persName>Roberto Battistoni</persName>
               <resp xml:lang="it">Recupero dei dati</resp>
               <resp xml:lang="en">Data retrieval</resp>
            </respStmt>
            <respStmt>
               <persName>Tommaso Agnoloni</persName>
               <resp xml:lang="it">Codifica corpus in ParlaMint TEI XML</resp>
               <resp xml:lang="en">ParlaMint TEI XML corpus encoding</resp>
               <resp xml:lang="it">Pulizia, normalizzazione e conversione in ParlaMint TEI XML</resp>
               <resp xml:lang="en">Cleaning, normalisation and conversion to ParlaMint TEI XML</resp>
            </respStmt>
            <funder>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
            </funder>
            <funder>
               <orgName xml:lang="it">Commissione Europea</orgName>
               <orgName xml:lang="en">European Commission</orgName>
            </funder>
            <funder>
               <orgName xml:lang="it">Senato della Repubblica italiana</orgName>
               <orgName xml:lang="en">Senate of the Italian Republic</orgName>
            </funder>
            <funder>
               <orgName xml:lang="it">Istituto di Linguistica Computazionale del Consiglio Nazionale delle Ricerche (CNR-ILC)</orgName>
               <orgName xml:lang="en">Institute of Computational linguistics of the Italian National Research Council (CNR-ILC)</orgName>
            </funder>
            <funder>
               <orgName xml:lang="it">Istituto di Informatica Giuridica e Sistemi Giudiziari del Consiglio Nazionale delle Ricerche (CNR-IGSG)</orgName>
               <orgName xml:lang="en">Institute of Legal Information and Judicial Systems of the Italian National Research Council (CNR-IGSG)</orgName>
            </funder>
         </titleStmt>
         <editionStmt>
            <edition>2.1</edition>
         </editionStmt>
         <extent>
            <measure quantity="151" unit="speeches" xml:lang="it">151 discorsi</measure>
            <measure quantity="151" unit="speeches" xml:lang="en">151 speeches</measure>
            <measure quantity="17374" unit="words" xml:lang="it">17.374 parole</measure>
            <measure quantity="17374" unit="words" xml:lang="en">17,374 words</measure>
         </extent>
         <publicationStmt>
            <publisher>
               <orgName xml:lang="it">Infrastruttura di ricerca CLARIN</orgName>
               <orgName xml:lang="en">The CLARIN research infrastructure</orgName>
               <ref target="https://www.clarin.eu/">www.clarin.eu</ref>
            </publisher>
            <idno subtype="handle" type="URI">http://hdl.handle.net/11356/1432</idno>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="it">Quest'opera è rilasciata con <ref target="http://creativecommons.org/licenses/by/4.0/">licenza Creative Commons 4.0 Attribuzione Internazionale</ref>.</p>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons Attribution 4.0 International License</ref>.</p>
            </availability>
            <date when="2021-06-10">June 10, 2021</date>
         </publicationStmt>
         <sourceDesc>
            <bibl>
               <title type="main" xml:lang="it">Resoconti stenografici delle sedute pubbliche del Senato della Repubblica italiana</title>
               <title type="main" xml:lang="en">Minutes of the Senate of the Republic of Italy</title>
               <publisher>Senato della Repubblica</publisher>
               <idno type="URI">http://www.senato.it/japp/bgt/showdoc/frame.jsp?tipodoc=Resaula&amp;leg=18&amp;id=1143452</idno>
               <date when="2020-02-13">13.02.2020</date>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p xml:lang="it"><ref target="https://www.clarin.eu/content/parlamint">ParlaMint</ref>
            </p>
            <p xml:lang="en"><ref target="https://www.clarin.eu/content/parlamint">ParlaMint</ref>
            </p>
         </projectDesc>
         <tagsDecl>
            <namespace name="http://www.tei-c.org/ns/1.0">
               <tagUsage gi="div" occurs="20"/>
               <tagUsage gi="head" occurs="19"/>
               <tagUsage gi="note" occurs="111"/>
               <tagUsage gi="seg" occurs="151"/>
               <tagUsage gi="u" occurs="67"/>
               <tagUsage gi="body" occurs="1"/>
               <tagUsage gi="kinesic" occurs="17"/>
               <tagUsage gi="desc" occurs="17"/>
            </namespace>
         </tagsDecl>
      </encodingDesc>
      <profileDesc>
         <settingDesc>
            <setting>
               <name type="address">Piazza Madama, 11</name>
               <name type="city">Roma</name>
               <name key="IT" type="country">Italia</name>
               <date ana="#parla.sitting" when="2020-02-13">13.02.2020</date>
            </setting>
         </settingDesc>
      </profileDesc>
      <revisionDesc>
         <change when="2021-02-02">
            <name>Tommaso Agnoloni</name>:Made sample.</change>
         <change when="2021-01-28">
            <name>Tommaso Agnoloni</name>: Generated corpus in ParlaMint.</change>
         <change when="2021-02-26">
            <name>Tommaso Agnoloni</name>: Corpus revision, fixing</change>
      </revisionDesc>
   </teiHeader>
   <text ana="#covid" xml:lang="it">
      <body>
         <div type="debateSection">
            <note type="president">Presidenza del vice presidente ROSSOMANDO</note>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u1">
               <seg xml:id="ParlaMint-IT_2020-02-13-LEG18-Sed-191.seg1">La seduta è aperta (ore 13,33). Si dia lettura del processo verbale. GIRO, segretario, dà lettura del processo verbale della seduta del giorno precedente. PRESIDENTE. Non essendovi osservazioni, il processo verbale è approvato.</seg>
            </u>
         </div>
         <div type="debateSection">
            <head>Comunicazioni della Presidenza</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u2">
               <seg xml:id="ParlaMint-IT_2020-02-13-LEG18-Sed-191.seg2">L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Saluto ad una rappresentanza di studenti</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u3">
               <seg xml:id="ParlaMint-IT_2020-02-13-LEG18-Sed-191.seg3">Saluto a nome dell'Assemblea i docenti e gli studenti della Scuola media «Gino Rossi Vairo» di Agropoli, in provincia di Salerno, che stanno assistendo ai nostri lavori.</seg>
               <kinesic type="applause">
                  <desc>Applausi.</desc>
               </kinesic>
            </u>
         </div>
         <div type="debateSection">
            <head>Svolgimento di interrogazioni: (3-01080) - Impatto ambientale raffineria di Milazzo</head>
            <note type="time">(ore 13,38)</note>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u4">
               <seg xml:id="ParlaMint-IT_2020-02-13-LEG18-Sed-191.seg4">L'ordine del giorno reca lo svolgimento di interrogazioni.</seg>
            </u>
            <note type="speaker">ZULIANI (L-SP-PSd'Az)</note>
            <u ana="#regular" who="#ZulianiCristiano" xml:id="ParlaMint-IT_2020-02-13-LEG18-Sed-191.u5">
               <note>Domando di parlare.</note>
               <seg xml:id="ParlaMint-IT_2020-02-13-LEG18-Sed-191.seg5">PRESIDENTE. Senatore Zuliani, prima deve preannunciare alla Presidenza su cosa chiede di intervenire. Poi deciderò se darle o meno la parola.</seg>
               <seg xml:id="ParlaMint-IT_2020-02-13-LEG18-Sed-191.seg6">Sono membro della 5ᵃ Commissione bilancio, che in questo momento è convocata. Mi chiedo se sia possibile che la Commissione lavori... PRESIDENTE.Ieri la Conferenza dei Capigruppo ha autorizzato le Commissioni a proseguire i propri lavori nella giornata di oggi, data l'importanza e anche l'impellenza della scadenza di alcuni provvedimenti. ZULIANI (L-SP-PSd'Az). Signor Presidente, la ringrazio.</seg>
            </u>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u6">
               <seg xml:id="ParlaMint-IT_2020-02-13-LEG18-Sed-191.seg7">Sarà svolta per prima l'interrogazione 3-01080 sull'impatto ambientale della raffineria di Milazzo. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">MORASSUT</note>
            <note type="role">sottosegretario di Stato per l'ambiente e la tutela del territorio e del mare</note>
            <u ana="#guest" who="#MorassutRoberto" xml:id="ParlaMint-IT_2020-02-13-LEG18-Sed-191.u7">
               <seg xml:id="ParlaMint-IT_2020-02-13-LEG18-Sed-191.seg8">Signor Presidente, senatrice Floridia, per quanto attiene il procedimento di "riesame complessivo", conclusosi con il decreto ministeriale n. 172 dell'11 maggio 2018, la prima seduta della conferenza dei servizi per il rilascio del provvedimento di Autorizzazione integrata ambientale (AIA), convocata a conclusione della fase istruttoria, si è tenuta in data 19 dicembre 2017, per la discussione del parere istruttorio conclusivo reso dalla competente Commissione AIA-IPPC.</seg>
               <seg xml:id="ParlaMint-IT_2020-02-13-LEG18-Sed-191.seg9">Nel corso della seduta, il Ministero dell'ambiente e della tutela del territorio e del mare, al fine di acquisire le prescrizioni in materia sanitaria e di tutela della salute pubblica, come previsto dal codice dell'ambiente, ha ritenuto necessario aggiornare i lavori della conferenza, per consentire ai Comuni competenti di Milazzo e San Filippo del Mela di formulare delle prescrizioni più precise di quelle espresse in maniera generale durante la seduta. Acquisite queste determinazioni puntuali, il Ministero ha invitato la commissione istruttoria ad elaborare una proposta di modifica del proprio parere istruttorio, al fine di renderlo coerente con le suddette puntuali determinazioni.</seg>
               <seg xml:id="ParlaMint-IT_2020-02-13-LEG18-Sed-191.seg10">Nel corso della successiva seduta del 14 marzo 2018, il gestore e il sindaco della città di Milazzo hanno informato la conferenza in merito alle azioni intraprese anche con il commissario straordinario del Comune di San Filippo del Mela, finalizzate all'individuazione di un accordo, che tenesse conto delle criticità in materia sanitaria, allo scopo di mettere in campo azioni condivise per l'acquisizione di ulteriori e più aggiornati dati sul contesto ambientale e sanitario dell'area interessata. Nella conferenza conclusiva, svolta in data 28 marzo 2018, il gestore ed il sindaco del Comune di Milazzo hanno depositato agli atti un accordo da essi sottoscritto, che aveva come scopo la progettazione e la conduzione di studi di epidemiologia ambientale, destinati alla valutazione dello stato di salute delle popolazioni residenti nell'area della Valle del Mela. Successivamente anche il commissario straordinario del Comune di San Filippo del Mela ed il sindaco metropolitano della città di Messina hanno sottoscritto il predetto accordo.</seg>
               <seg xml:id="ParlaMint-IT_2020-02-13-LEG18-Sed-191.seg11">In merito al procedimento di riesame parziale avviato in data 20 febbraio 2019, si ricorda che, con delibera del 18 luglio 2018, la Regione Sicilia ha adottato il nuovo piano regionale di tutela della qualità dell'aria, contenente, tra l'altro, alcune misure di riduzione delle emissioni industriali finalizzate al raggiungimento degli standard di qualità dell'aria. Conseguentemente, nel gennaio 2019 la Regione ha richiesto il riesame dell'AIA della raffineria di Milazzo e di altre istallazioni di competenza statale, per adeguarle alle nuove condizioni del citato piano. Nell'ambito delle attività di controllo condotte sull'istallazione, il Ministero, acquisiti gli esiti dei controlli effettuati dall'Istituto superiore per la protezione e la ricerca ambientale (ISPRA) nel mese di aprile 2018, in particolare relativamente alla gestione dell'evento occorso il 7 marzo 2018, ha adottato un atto di diffida per limitare le conseguenze ambientali e prevenire eventuali ulteriori incidenti o eventi imprevisti. Il Ministero ha poi acquisito la documentazione del Comitato tecnico regionale (CTR) per la Sicilia, riportante gli esiti delle attività condotte nell'ambito dei controlli di incidenti rilevanti. Successivamente, il 20 febbraio 2019 il Ministero ha emanato una nota che provvedeva ad avviare il riesame parziale dell'AIA rilasciata alla raffineria per procedere all'adeguamento del quadro prescrittivo a seguito dell'adozione del nuovo piano regionale di tutela della qualità dell'aria, nonché per la verifica dell'adeguatezza delle prescrizioni inerenti la gestione dell'invecchiamento dei serbatoi di stoccaggio e dell'inquinamento del suolo, anche alla luce di quanto emerso nel corso delle attività ispettive AIA e dalle attività del comitato tecnico regionale per la Sicilia, a seguito della riscontrata perdita di prodotto idrocarburico verificatasi presso un serbatoio dell'istallazione a seguito dell'adozione del piano. A seguito dell'avvio del procedimento di riesame parziale e dell'acquisizione della documentazione del gestore necessaria a procedere, trasmessa nell'aprile 2019, il Ministero ha disposto l'avvio delle attività istruttorie. Per rendere più incisiva la fase di adeguamento dei serbatoi e dei relativi bacini di contenimento, con tempi certi, il capo di Gabinetto del Ministero dell'ambiente e della tutela del territorio e del mare ha rappresentato al capo di Gabinetto del Ministro dell'interno la necessità di una fattiva partecipazione del Comitato tecnico regionale all'istruttoria di riesame AIA, in considerazione delle problematiche messe in luce da ISPRA attinenti la realizzazione dei doppi fondi dei serbatoi e dei relativi bacini di contenimento. La citata nota è stata riscontrata favorevolmente dal Ministero dell'interno. Pertanto, le attività istruttorie, comprensive di sopralluoghi, sono tuttora in corso. Recentemente è stata peraltro acquisita la documentazione integrativa trasmessa dal gestore riguardante gli adeguamenti di impermeabilizzazione dei bacini di contenimento dei serbatoi. Il Ministero dell'ambiente e della tutela del territorio e del mare si sta adoperando per concludere il più rapidamente possibile il procedimento di parziale riesame. Nell'ambito di tale procedimento, l'autorità competente in materia di prevenzione di rischio di incidente rilevante (il CTR) è coinvolta non solo tramite la richiesta partecipazione in fase di Conferenza di servizi, ma anche con il diretto coinvolgimento nelle attività della commissione AIA-IPPC. Accogliendo la nota di risposta del Ministero dell'interno, tutta la documentazione, ed in particolare il parere istruttorio conclusivo della commissione AIA-IPPC, verrà indirizzata in tempo utile al CTR per l'espressione del relativo patere che armonizzi le proposte di prescrizioni AIA con quelle Seveso per una maggiore tutela ambientale. In merito alla fissazione di valori limite quanto più possibile restrittivi per le emissioni in atmosfera, si ricorda che la definizione di nuovi limiti emissivi, tra cui quelli per i composti organici volatili, alla luce dei nuovi elementi istruttori acquisiti successivamente all'emanazione dell'AlA 2018, potrà avvenire solo a conclusione dell'istruttoria attualmente in corso. Per quanto attiene, infine, la valutazione del regime vincolistico derivante dall'approvazione e dall'adozione del piano paesaggistico ambito 9 della Provincia di Messina, si ricorda che al suddetto piano è fatto esplicito riferimento nel parere istruttorio conclusivo allegato al decreto AIA n. 172 dell'11 maggio 2018. Per di più, in occasione delle attività istruttorie del procedimento in corso e delle successive attività della Conferenza di servizi, tutti i soggetti interessati, con particolare riferimento ai rappresentanti regionali e locali, potranno riferire sullo stato di avanzamento del suddetto piano di recupero, eventualmente proponendo specifiche prescrizioni da riportare nell'AIA. Da ultimo si segnala che l'Istituto superiore di sanità, oltre a svolgere attraverso lo Studio epidemiologico nazionale dei territori e degli insediamenti esposti a rischio da inquinamento (SENTIERI) periodici aggiornamenti sullo stato di salute della popolazione residente nel sito di Milazzo, sta svolgendo uno studio specifico di coorte degli ex-lavoratori della fabbrica di manufatti in cemento amianto Sacelit, localizzata nel Comune di San Filippo del Mela, incluso nel SIN-Milazzo.</seg>
            </u>
            <note type="speaker">FLORIDIA (M5S)</note>
            <u ana="#regular" who="#FloridiaBarbara" xml:id="ParlaMint-IT_2020-02-13-LEG18-Sed-191.u8">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg12">Ringrazio il Governo, nella persona del sottosegretario Morassut, per la risposta e posso affermare che mi ritengo decisamente soddisfatta per diversi motivi. Innanzitutto, sono felice che il procedimento in questione si stia completando e certamente mi ritengo soddisfatta perché non è la prima volta che si parla della Valle del Mela e delle criticità di quell'area riguardo ad alcune aziende impattanti che nel passato hanno fatto, ahimè, il buono e il cattivo tempo sulla salute dei cittadini e il Governo mai come in questi ultimi due anni si è dedicato ad affrontare questa realtà. Mi ritengo soddisfatta anche perché aver riaperto l'AIA a distanza di poco tempo dall'ultima autorizzazione rilasciata non era affatto né scontato né semplice, ma era decisamente necessario, non solo vista la legge regionale sulla qualità dell'aria, ma anche in virtù dello studio SENTIERI, che continua ad evidenziare in quest'area criticità notevoli per la salute umana. Sono quindi certa che ne conseguiranno misure sulle emissioni in atmosfera decisamente più stringenti. Infine, mi ritengo soddisfatta perché finalmente alla raffineria, che, ricordo, è stata diffidata dal Ministero dell'ambiente per la riscontrata perdita di prodotto idrocarburico, verrà imposta con tempi certi la realizzazione, finalmente, dei doppi fondi dei serbatoi e dei relativi bacini di contenimento. L'ambiente, il sottosuolo siciliano ed il mare sentitamente ringraziano. Mi reputo soddisfatta perché lei stesso ha anche ricordato le prescrizioni del Piano paesaggistico, che potranno e dovranno essere riferite da rappresentanti locali e regionali in sede di Conferenza e spero decisamente che lo facciano. La ringrazio, perché sapere anche che si stanno effettuando ulteriori studi epidemiologici di osservazione e di analisi anche sugli ex lavoratori della fabbrica di manufatti in amianto, sempre ricadente in quell'area, conferma l'attenzione del Governo al diritto alla salute dei cittadini e al rispetto dell'ambiente. Mi permetto, per concludere, di far notare, dinanzi a tanta attenzione alle esigenze dei cittadini, la nota stonata delle raffinerie siciliane che a volte, in barba al codice dell'ambiente, si sono permesse di non presentare parte della documentazione richiesta per il rinnovo dell'AIA e per permettere le osservazioni da parte dei cittadini stessi: mi auguro che quest'era finisca presto. Così come è finita l'era in cui dagli uffici del Mise, nel passato, venivano inviate note alle Conferenze dei servizi a tutela delle raffinerie, senza che si effettuassero dovuti e necessari approfondimenti. Ormai è chiaro che si sta lavorando per contrastare i cambiamenti climatici, ma questo che cosa significa? Significa che abbiamo deciso di andare verso uno sviluppo sostenibile, verso le fonti rinnovabili e pulite, significa che dall'era degli idrocarburi vogliamo uscire il prima possibile, spero significhi che l'era ecologica è iniziata.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
            </u>
         </div>
         <div type="debateSection">
            <head>(3-00768 e 3-00978) - Attuazione legge 112 del 2016 su assistenza disabili privi di sostegno familiare</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u9">
               <seg xml:id="ParlaMint-IT_2020-02-13-LEG18-Sed-191.seg13">Seguono le interrogazioni 3-00768 e 3-00978 sull'attuazione della legge n. 112 del 2016 concernente l'assistenza ai disabili privi di sostegno familiare. Il rappresentante del Governo ha facoltà di rispondere congiuntamente a tali interrogazioni.</seg>
            </u>
            <note type="speaker">DI PIAZZA</note>
            <note type="role">sottosegretario di Stato per il lavoro e le politiche sociali</note>
            <u ana="#regular" who="#DiPiazzaStanislao" xml:id="ParlaMint-IT_2020-02-13-LEG18-Sed-191.u10">
               <seg xml:id="ParlaMint-IT_2020-02-13-LEG18-Sed-191.seg14">Signor Presidente, senatrici e senatori, le interrogazioni che passo ad illustrare vertono entrambe sull'applicazione della legge n. 112 del 2016 in favore delle persone con disabilità prive del sostegno familiare, pertanto fornirò per esse una risposta congiunta.</seg>
               <seg xml:id="ParlaMint-IT_2020-02-13-LEG18-Sed-191.seg15">La legge n. 112 del 2016 deve essere collocata nel quadro normativo riferito ai diritti delle persone con disabilità, in attuazione dei principi stabiliti dalla Costituzione, dalla Carta dei diritti fondamentali dell'Unione europea e dalla Convenzione delle Nazioni Unite sui diritti delle persone con disabilità.</seg>
               <seg xml:id="ParlaMint-IT_2020-02-13-LEG18-Sed-191.seg16">Al riguardo, voglio sottolineare che il tema della disabilità è costantemente all'attenzione del Ministero del lavoro e delle politiche sociali. Questo Governo ha adottato il primo Piano nazionale per la non autosufficienza, avviando un percorso graduale di definizione dei livelli essenziali delle prestazioni. Tengo anche a sottolineare come le tematiche delle politiche sociali, tra cui gli interventi a favore delle persone con disabilità, siano tra i punti qualificanti anche dell'atto di indirizzo per l'individuazione delle priorità politiche per il 2020 recentemente adottato dal Ministro del lavoro e delle politiche sociali. Evidenzio altresì che la programmazione degli interventi in materia di politiche sociali è di competenza esclusiva regionale, salva la definizione dei livelli essenziali delle prestazioni, che rimane in capo allo Stato mentre la gestione è affidata ai Comuni. In proposito, non può non tenersi conto che questo quadro di competenze costituzionali agisce su uno scenario di estrema eterogeneità degli interventi, nello specifico degli interventi previsti dalla legge n. 112 del 2016, deve sottolinearsi il loro carattere fortemente innovativo e la necessità - per la loro concreta realizzazione - di un ampio coinvolgimento di tutti gli attori interessati.</seg>
               <seg xml:id="ParlaMint-IT_2020-02-13-LEG18-Sed-191.seg17">Detto ciò, con specifico riferimento ai quesiti degli interroganti, voglio evidenziare che la seconda relazione al Parlamento sull'attuazione della legge in argomento è stata inviata alle Camere; pertanto, sin da subito è possibile svolgere una riflessione più ampia sulle modalità di attuazione della legge n. 112 del 2016, anche al fine di valorizzare le buone pratiche presenti in alcune realtà territoriali. Dalla relazione si evince che il numero totale dei beneficiari al 31 dicembre 2018 era pari a poco meno di 6.000, e che è la Lombardia la Regione con il maggior numero di beneficiari (circa 1.600): più di un quarto del totale nazionale. In termini di incidenza sulla popolazione residente, sono invece Piemonte ed Emilia-Romagna le Regioni con i valori più elevati: più del doppio della media nazionale (rispettivamente 57 e 46 beneficiari ogni 10.000 residenti).</seg>
               <seg xml:id="ParlaMint-IT_2020-02-13-LEG18-Sed-191.seg18">Quanto ai contenuti e agli indirizzi programmatici presentati dalle Regioni, emerge che le risorse sono principalmente allocate per gli interventi previsti nei progetti personalizzati.</seg>
               <seg xml:id="ParlaMint-IT_2020-02-13-LEG18-Sed-191.seg19">Entrando in un maggior dettaglio rispetto alle singole tipologie di intervento, l'area su cui è programmato l'ammontare maggiore di risorse è quella delle attività a supporto alla domiciliarità per circa il 37 per cento del totale nazionale. Restano comunque anche finanziariamente rilevanti i percorsi programmati di accompagnamento per l'uscita dal nucleo familiare di origine ovvero per la deistituzionalizzazione con una quota di poco inferiore al 30 per cento.</seg>
               <seg xml:id="ParlaMint-IT_2020-02-13-LEG18-Sed-191.seg20">Alla luce dei dati illustrati, il Ministero continuerà a farsi parte attiva con le Regioni e con l'ANCI, proseguendo le esperienze già attivate, nell'ottica di un miglioramento anche alla luce delle risultanze del monitoraggio evidenziato nella relazione oggetto del presente atto.</seg>
               <seg xml:id="ParlaMint-IT_2020-02-13-LEG18-Sed-191.seg21">Da ultimo, voglio sottolineare che questo Governo, con la legge di bilancio 2020, ha incrementato la dotazione del cosiddetto Fondo dopo di noi di 2 milioni di euro per il 2020. Pertanto le risorse del fondo risultano pari, a legislazione vigente, a 58,1 milioni di euro.</seg>
            </u>
            <note type="speaker">IORI (PD)</note>
            <u ana="#regular" who="#IoriVanna" xml:id="ParlaMint-IT_2020-02-13-LEG18-Sed-191.u11">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg22">Signor Presidente, desidero ringraziare il Sottosegretario per questa risposta che mi riempie davvero di soddisfazione perché tiene conto dell'ansia principale che i genitori di figli con disabilità grave provano all'approssimarsi della loro età anziana. Dal momento che si è prolungata la vita delle persone con disabilità, ovviamente i genitori invecchiano e spesso non hanno reti parentali che possano prendersi cura dei loro figli. Quindi, le sue parole sono di grande conforto. È molto confortante sapere che c'è stato un investimento economico ma anche e soprattutto, a mio avviso, che l'attenzione si incentrerà sulla qualità dell'innovazione. Le persone con disabilità, per quanto gravissima, hanno sempre un margine in cui si possa progettare una possibilità di relazione, fatta anche solo di sguardi o di carezze, ragion per cui è molto importante che prosegua l'attività delle Regioni che -so benissimo - essere la principale ma è altresì importante il riferimento che lei ha fatto, Sottosegretario, al numero dei beneficiari (circa 6.000) e ai 2 milioni investiti. Soprattutto mi soddisfa l'idea che ci sia un monitoraggio perché, rispetto a una peculiarità di gravità ma anche di diversità, purtroppo tendiamo a omologare parlando di persone disabili, mentre ognuno di loro è una persona diversa, con una storia particolare e una patologia diversa, quindi ha bisogno di un intervento assolutamente personalizzato. Per questo trovo molto importante la cultura della domiciliarità e il prendersi cura di questo aspetto per consentire il rapporto con l'ambiente familiare e domestico. Anche la luce del sole che batte alla stessa ora in una certa direzione, che sembrerebbe un dettaglio, in realtà non lo è per niente. Sottolineo quindi l'importanza della de-istituzionalizzazione. Ringrazio pertanto il Sottosegretario per la risposta, di cui mi dichiaro molto soddisfatta.</seg>
            </u>
            <note type="speaker">ALFIERI (PD)</note>
            <u ana="#regular" who="#AlfieriAlessandro" xml:id="ParlaMint-IT_2020-02-13-LEG18-Sed-191.u12">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg23">Vorrei solo aggiungere, ad integrazione di quanto già detto dalla collega Iori, che registriamo con soddisfazione come siano state fornite le informazioni che erano state richieste, anche perché sono due interrogazioni che risalgono rispettivamente a sette e dieci mesi fa, quando era ancora in piedi il precedente Governo. Quindi, l'atto di indirizzo, da una parte, e l'integrazione delle risorse su una legge così importante, dall'altra, ma soprattutto il fatto che sia arrivata la relazione sullo stato di attuazione della legge, sono sicuramente dei passi in avanti. Nell'interrogazione chiedevamo anche quali misure intenda mettere in campo il Governo, proprio perché la relazione riferisce di uno stato di applicazione delle norme di attuazione della legge sul Dopo di noi differenziata da Regione a Regione. È vero che il Governo ha il compito del mantenimento dei livelli essenziali di assistenza nel rispetto di quanto è definito nell'articolo 117 della Costituzione, le Regioni hanno la parte di programmazione e i Comuni quella di attuazione, però è compito del Governo anche mettere in campo misure volte a mitigare le differenze, spesso sostanziali, tra Regioni e Regioni su un versante così delicato, su cui ci vogliono sempre nuove risorse. Soprattutto occorre essere capaci di costruire un sistema regionale e comunale all'interno di quelli che erano i Piani di zona, che costruiscono una rete di protezione sociale e di sostegno alle famiglie. Quindi sicuramente è un passo in avanti. Bene la relazione sullo stato di attuazione della legge, però su questo tema bisogna tenere l'attenzione vigile, per far sì che il rispetto di quei diritti e di quelle prerogative che abbiamo scritto dentro la Costituzione non siano solo un auspicio, ma diventino realtà.</seg>
            </u>
         </div>
         <div type="debateSection">
            <head>(3-01039) - Casi di anomalia uso bonus per docenti</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u13">
               <seg xml:id="ParlaMint-IT_2020-02-13-LEG18-Sed-191.seg24">Segue l'interrogazione 3-01039 sui casi di anomalia nell'uso del bonus per i docenti. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">DI PIAZZA</note>
            <note type="role">sottosegretario di Stato per il lavoro e le politiche sociali</note>
            <u ana="#regular" who="#DiPiazzaStanislao" xml:id="ParlaMint-IT_2020-02-13-LEG18-Sed-191.u14">
               <seg xml:id="ParlaMint-IT_2020-02-13-LEG18-Sed-191.seg25">Signor Presidente, onorevole interrogante, senatrice Drago, su alcuni casi segnalati di un uso distorto della Carta del docente il Ministero dell'istruzione si è prontamente attivato, insieme alla Guardia di finanza, per modificare alcuni aspetti - regolamentari e tecnici - della piattaforma dedicata, in modo da prevenire eventuali illeciti e perseguire, anche penalmente, possibili irregolarità.</seg>
               <seg xml:id="ParlaMint-IT_2020-02-13-LEG18-Sed-191.seg26">Posso rassicurarla che il Dicastero metterà in campo tutti gli interventi utili per impedire usi illeciti di questo strumento e per garantire un corretto utilizzo delle risorse pubbliche, secondo quanto previsto dalla vigente normativa.</seg>
               <seg xml:id="ParlaMint-IT_2020-02-13-LEG18-Sed-191.seg27">Ciò premesso, mi preme ricordare che la cosiddetta Carta del docente è una misura che prevede l'attribuzione di 500 euro per ciascun docente di ruolo, in servizio, al fine di sostenerne l'aggiornamento e la formazione continua e di valorizzarne le competenze professionali.</seg>
               <seg xml:id="ParlaMint-IT_2020-02-13-LEG18-Sed-191.seg28">Ebbene, siamo giunti al quarto anno scolastico di utilizzo della stessa e per questo ritengo importante riferire alcuni dati che dimostrano che vi è stata una crescita di spesa soprattutto proprio nei confronti degli ambiti legati allo sviluppo ed all'aggiornamento professionale, mi riferisco, in particolar modo, ai corsi di formazione e all'acquisto di libri.</seg>
               <seg xml:id="ParlaMint-IT_2020-02-13-LEG18-Sed-191.seg29">Più nel dettaglio, i fondi utilizzati dai docenti per lo sviluppo professionale, che riguardano i corsi di formazione, le certificazioni e l'acquisto di libri, ammontano complessivamente: nell'anno scolastico 2016-2017 a circa 55 milioni di euro, pari al 21,51 per cento dei fondi utilizzati; nell'anno scolastico 2017-2018 a circa 92 milioni di euro, pari al 26,19 per cento dei fondi utilizzati; nell'anno scolastico 2018-2019 a 94 milioni di euro, pari al 29,98 per cento dei fondi utilizzati; nell'attuale anno scolastico 2019-2020 (dato non consolidato) a circa 43 milioni di euro.</seg>
               <seg xml:id="ParlaMint-IT_2020-02-13-LEG18-Sed-191.seg30">Concludo precisando, in riferimento alle iniziative da adottare per destinare la carta del docente per la formazione su tematiche specifiche quali i disturbi specifici dell'apprendimento, come auspicato dall'interrogante, che, a normativa vigente, le attività di formazione sono definite dalle singole istituzioni scolastiche nella loro autonomia e in coerenza con il piano triennale dell'offerta formativa, nonché con i risultati emersi dai piani di miglioramento delle istituzioni scolastiche, sulla base delle priorità nazionali indicate nel piano nazionale di formazione, che presta sempre più attenzione al tema dell'inclusione.</seg>
            </u>
            <note type="speaker">DRAGO (M5S)</note>
            <u ana="#regular" who="#DragoTizianaCarmelaRosaria" xml:id="ParlaMint-IT_2020-02-13-LEG18-Sed-191.u15">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg31">Signor Presidente, ringrazio il sottosegretario Di Piazza. Io sono soddisfatta in parte della risposta, per alcune questioni che adesso esporrò. Innanzitutto, stiamo parlando di un "pagherò", perché sostenere che si metteranno in campo degli interventi utili per impedire usi illeciti è positivo, nel senso che si è preso atto della problematica, ma non vengono indicate le modalità di intervento, quindi staremo a vedere. Inoltre, nel riferimento che giustamente si fa alle percentuali di utilizzo degli importi della carta del docente emerge che il reale utilizzo in termini di sviluppo professionale e corsi di formazione, in media, dal 2016 ad oggi, si aggira intorno al 27 per cento. Mi sembra una percentuale bassissima rispetto all'obiettivo che si voleva raggiungere, visto e considerato che la nomenclatura della carta è proprio quella di carta elettronica per l'aggiornamento e la formazione. Nella risposta si fa riferimento alla normativa vigente. Ringrazio il Sottosegretario per aver fatto riferimento anche ai disturbi specifici dell'apprendimento, un mio cavallo di battaglia che sto cercando di portare avanti insieme ad altri colleghi fin quasi dall'inizio della legislatura. Colgo tuttavia l'occasione per sottolineare che la nostra è una Repubblica parlamentare, non governativa: esistono dei disegni di legge su questo tema e sarebbe il caso di tenerne conto, in maniera tale da potenziare la formazione dei docenti, che costituisce, tra l'altro, un diritto, ma anche un dovere. Pertanto, con semplicità, per la carica che rivesto, mi sento di proporre delle soluzioni. Si potrebbero eliminare i bonus, come la carta del docente, il bonus cultura, il bonus lettura ed altri, in quanto, ripeto e sottolineo nuovamente, dobbiamo assicurare diritti, ma anche doveri, tra cui il dovere della formazione permanente, e destinare eventualmente le relative quote a una rivisitazione del contratto collettivo nazionale del comparto scuola.</seg>
            </u>
         </div>
         <div type="debateSection">
            <head>(3-00881) - Disposizioni su campagna di pesca del tonno rosso anno 2019</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u16">
               <seg xml:id="ParlaMint-IT_2020-02-13-LEG18-Sed-191.seg32">Segue l'interrogazione 3-00881 sulle disposizioni riguardanti la campagna di pesca del tonno rosso per l'anno 2019. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">L'ABBATE</note>
            <note type="role">sottosegretario di Stato per le politiche agricole alimentari e forestali</note>
            <u ana="#guest" who="#LAbbateGiuseppe" xml:id="ParlaMint-IT_2020-02-13-LEG18-Sed-191.u17">
               <seg xml:id="ParlaMint-IT_2020-02-13-LEG18-Sed-191.seg33">Signor Presidente, onorevoli senatori, è opportuno premettere che ai sensi e per gli effetti dell'articolo 16- decies della legge n. 123 del 2017 - con decorrenza dall'anno 2018 - sono ammessi alla ripartizione delle quote aggiuntive di tonno rosso, con decreto del Ministro, tutti gli impianti di tonnara fissa di cui all'allegato C del decreto ministeriale del 17 aprile 2015. Nelle more amministrative correlate all'adozione del citato provvedimento ministeriale, nel mese di aprile 2019, questa Amministrazione - al fine di consentire il formale avvio della campagna di pesca - nel rispetto delle vigenti normative sovranazionali di settore, ha disciplinato, in via transitoria, con mirato decreto direttoriale, i vari settori autorizzati, compreso quello della tonnara fissa. Questo provvedimento, infatti, ha solo assicurato - armonicamente alla succitata norma di legge - che tutti gli impianti autorizzati per il 2019 (ivi compresi Cala Vinagra e Favignara) potessero accedere - seppur in modo indiviso - alla quota aggiuntiva (cioè 84,69 tonnellate), prevista per il settore in questione, rispetto all'annualità 2017. Pertanto, con successivo decreto ministeriale n. 235 del 30 maggio 2019, questa Amministrazione, nel formalizzare a norma della legge n. 123 del 2017 l'elenco degli impianti autorizzati per il 2019, ha inteso ulteriormente stabilizzare il settore in questione - in tal senso si era espressa l'allora autorità politica a mezzo stampa - assegnando ai nuovi impianti (Cala Vinagra e Favignara) una quota di cattura sulla quota aggiuntiva. Quest'ultima - è opportuno ribadirlo - è il plafond sul quale, a norma di legge, possono insistere le catture dei suddetti nuovi impianti. Per cui risulta legittimo il richiamo storico al triennio 2015-2016-2017, al fine della determinazione dei livelli medi di cattura, visto che - armonicamente alla legge n. 123 del 2017 - sulla quota assegnata al settore fino all'annualità 2017, possono insistere esclusivamente i tre impianti di cui alla prima parte dell'allegato C al citato decreto ministeriale del 17 aprile 2015. Peraltro, l'impianto di Favignara non risulta operativo dal 2008 in poi, cioè ancora prima delle rilevanti riduzioni di capacità di pesca poi imposte nel biennio 2010-2011 a livello sovranazionale. Dal punto di vista concreto fattuale, si deve anche osservare che, fino alla data di adozione del predetto decreto ministeriale n. 235 del 2019, cioè il 30 maggio di questo stesso ultimo anno, l'impianto di Favignara ha concretizzato un livello molto basso di catture, con diversi casi di dichiarazioni giornaliere pari a zero.</seg>
            </u>
            <note type="speaker">GIAMMANCO (FIBP-UDC)</note>
            <u ana="#regular" who="#GiammancoGabriella" xml:id="ParlaMint-IT_2020-02-13-LEG18-Sed-191.u18">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg34">Signor Sottosegretario, la ringrazio per la risposta, ma vorrei intanto rilevare che si dice Favignana, con la lettera n, e non Favignara. Mi dispiace poi doverle dire che la sua risposta non mi ha convinto, innanzitutto perché troppo tardiva. Mi permetta di dirle che trovo inaccettabile che il Governo lasci trascorrere quasi un anno prima di dare una risposta a un'interrogazione. Il sindacato ispettivo è uno strumento di vitale importanza affinché il nostro ruolo di parlamentari sia esercitato al meglio, valorizzando quel principio della rappresentanza che è alla base del mandato che ci viene conferito dai cittadini. Le interrogazioni sono un mezzo di controllo dell'azione del Governo da parte di un Parlamento sempre più mortificato dalla vostra compressione del dibattito, da questioni di fiducia, da decretazioni d'urgenza, sempre o spesso del tutto immotivate. Per questo il Governo ha tutto il diritto e il dovere di rispondere in tempi ragionevoli. Mi si potrebbe obiettare che in questi due anni abbiamo assistito all'avvicendarsi di due Governi, ma il Presidente del Consiglio, Sottosegretario, è rimasto sempre lo stesso; si è presentato autodefinendosi avvocato del popolo e già solo per questo avrebbe dovuto imporre una regola aurea ai suoi Ministri e ai suoi Sottosegretari, e cioè quella di dare delle risposte alle interrogazioni parlamentari in tempi ragionevoli. Detto questo, mi consenta di fare un breve excursus sulla questione che le ho posto e che, proprio per la tardiva risposta del Governo, merita oggi, a distanza di nove mesi, di essere riconsiderata anche alla luce del fatto che in primavera il Ministro metterà nero su bianco le quote assegnate ai diversi sistemi di pesca del tonno rosso e ripartirà - immagino - la quota assegnata al sistema delle tonnare fisse tra i diversi operatori del settore. Già lo scorso anno la tonnara di Favignana era stata costretta a chiudere, suo malgrado, a causa del decreto di ripartizione delle quote di tonno tra le tonnare in attività, voluto dal Ministero delle politiche agricole, che aveva assegnato alla Sicilia solo 14 tonnellate di pescato; una cifra troppo esigua che ha costretto alla chiusura l'azienda Castiglione che, con enormi sforzi economici e grandi sacrifici, era riuscita a riaprire la storica tonnara dopo ben dodici anni di inattività - come da lei rilevato - garantendo ovviamente nuova occupazione diretta e a tutto l'indotto. Il decreto ha penalizzato fortemente la Sicilia, assegnandole una quota di tonno ridicola rispetto alle 340 tonnellate assegnate alla Sardegna. Il decreto si è basato su un principio irragionevole - mi consenta di dirglielo, Sottosegretario - perché è andato a spregio delle nuove iniziative imprenditoriali. Ha infatti assegnato le quote tonno alle tonnare sulla base del pescato pregresso, di fatto agevolando e premiando, ovviamente, quelle già in attività. È un criterio conservatore, oserei dire quasi monopolista, che va a penalizzare fortemente, anziché sostenere, chi ha il coraggio di investire e chi - come nel caso della tonnara di Favignana - ha fatto rivivere un luogo di enorme rilevanza storica che, con i suoi 32.000 metri quadri, è una delle più grandi tonnare del Mediterraneo, un'importante attrazione turistica, orgoglio e simbolo non solo di Favignana ma di tutti siciliani. Tra l'altro, in merito alla questione, la giurisprudenza amministrativa è stata chiara: il TAR, con una sentenza del 2018, e poi il Consiglio di Stato, nel 2019, hanno ribadito il principio della tutela dell'attività economica di tutti gli operatori del settore. Quello che le chiedo, dunque, è che per una volta il Governo non si limiti a mere promesse e a spot propagandistici e, in occasione dei nuovi decreti ministeriali relativi alle quote di tonno rosso da ripartire tra i diversi operatori, colga l'occasione per rimediare a un'ingiustizia inaccettabile e dia un segnale alla Sicilia. Le chiedo che le quote tonno che saranno attribuite alla tonnara di Favignana siano maggiori rispetto a quelle che le sono state assegnate lo scorso anno. È necessario attribuirle almeno 80 tonnellate e se così non sarà, signor Sottosegretario, la tonnara rimarrà di nuovo chiusa, a scapito dei tanti lavoratori a cui ha dato una occupazione, di tutto l'indotto a essa collegata e dell'attività turistica di questa bellissima isola. Ciò che chiediamo, Sottosegretario, è un segnale, una risposta concreta agli imprenditori che decidono di investire in Sicilia, che non scappano dalla Sicilia, che non abbandonano le loro radici e che purtroppo troppo spesso sono dimenticati da questo Governo.</seg>
            </u>
         </div>
         <div type="debateSection">
            <head>(3-01373) - Criticità emerse in concorsi pubblici Comune Sant'Anastasia (NA)</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u19">
               <seg xml:id="ParlaMint-IT_2020-02-13-LEG18-Sed-191.seg35">Segue l'interrogazione 3-01373 sulle criticità emerse nei concorsi pubblici del Comune di Sant'Anastasia, in provincia di Napoli. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">DADONE</note>
            <note type="role">ministro per la pubblica amministrazione</note>
            <u ana="#guest" who="#DadoneFabiana" xml:id="ParlaMint-IT_2020-02-13-LEG18-Sed-191.u20">
               <seg xml:id="ParlaMint-IT_2020-02-13-LEG18-Sed-191.seg36">Signor Presidente, rispondo all'interrogazione del senatore Iannone con la quale si chiede di conoscere le iniziative che intendo adottare per verificare che alcune procedure concorsuali presso il Comune di Sant'Anastasia si siano svolte nell'osservanza dei principi di trasparenza, obiettività e terzietà di giudizio, a tutela della parità di trattamento tra i diversi aspiranti a un pubblico impiego.</seg>
               <seg xml:id="ParlaMint-IT_2020-02-13-LEG18-Sed-191.seg37">Ho provveduto in merito ad attivare l'ispettorato della funzione pubblica e, sulla base degli elementi che mi sono stati forniti dall'ispettorato, rappresento quanto segue: relativamente all'opportunità di espletare le procedure concorsuali nell'imminenza dello svolgimento delle elezioni comunali, faccio presente che il Comune di Sant'Agata ha comunicato l'intenzione di voler indire le assunzioni nel Piano triennale dei fabbisogni 2018-20 e avviato l' iter procedimentale nel mese di ottobre 2018. Relativamente all'affidamento delle attività di organizzazione e gestione delle prove preselettive a una società già destinataria di analogo incarico da parte del Comune di Pimonte, diretto dal medesimo segretario generale del Comune di Sant'Anastasia, il Comune di Sant'Anastasia ha comunicato di aver proceduto, come da obbligo di legge, all'individuazione della società affidataria del servizio in parola tramite il ricorso al mercato elettronico della pubblica amministrazione, con ordine diretto di acquisto, trattandosi di un affidamento sotto la soglia comunitaria. Relativamente alla partecipazione al concorso da parte di amministratori, loro parenti, funzionari ed ex funzionari, amministratori di Comuni vicini candidati nelle liste che sostenevano il sindaco di Sant'Anastasia nelle precedenti elezioni, il Comune ha evidenziato che le prove preselettive, consistenti nella somministrazione di un questionario di 30 domande a risposta multipla, si sono svolte secondo modalità idonee a garantire l'anonimato dei partecipanti e che non risulterebbe che dette prove siano state superate da amministratori locali o parenti. Infine, relativamente alla partecipazione da parte dell'assessore del Comune di Sant'Anastasia alle prove preselettive bandite dal Comune di Pimonte, evidenzio che, sulla base degli elementi raccolti dall'ispettorato della funzione pubblica, non risulta che l'assessore abbia effettivamente partecipato alle procedure concorsuali cui si riferisce l'interrogante.</seg>
            </u>
            <note type="speaker">IANNONE (FdI)</note>
            <u ana="#regular" who="#IannoneAntonio" xml:id="ParlaMint-IT_2020-02-13-LEG18-Sed-191.u21">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg38">Signor Ministro, la sua risposta era particolarmente attesa da me non soltanto perché sono trascorsi dieci mesi dalla presentazione dell'interrogazione, ma anche perché - credo che lei dovrebbe averne notizia di stampa - ai primi di dicembre del 2019 a Sant'Anastasia sono stati arrestati il sindaco, due consiglieri comunali, il segretario generale (era anche segretario generale presso il Comune di Pimonte) e il rappresentante legale della società cooperativa Agenzia selezioni e concorsi, che aveva ricevuto l'affido di svolgere le prove preselettive. Le risposte che mi aspettavo oggi, e che aspettano soprattutto tanti partecipanti nell'area del Vesuviano, a Sud di Napoli - ma la vicenda sembra interessare anche Comuni a Nord della Provincia di Salerno, con notizie di stampa che parlano di una "concorsopoli" - devono rendere giustizia a coloro che partecipano ai concorsi pubblici pensando che siano trasparenti, dove sono garantiti la correttezza e il merito; e ciò soprattutto in un'area della nostra Nazione fortemente depressa, dove è difficile trovare un impiego, ma dove amministratori pubblici ogni giorno combattono tra difficoltà, funzionari pubblici assolvono al loro dovere avendo fatto la scelta di lavorare nel pubblico impiego e imprenditori svolgono seriamente il proprio lavoro, tutti danneggiati da storie di putrida corruzione. Quando ho promosso l'interrogazione pensavo si trattasse di un fatto, seppur grave, di malcostume politico-elettorale, mentre quello che emerge dalle indagini della procura di Nola, che voglio ringraziare per l'attenzione e per quanto sta facendo, è veramente inquietante e raccapricciante. Signor Ministro, le voglio segnalare che ho prodotto al suo Ministero altre due interrogazioni, segnatamente la 4-02717 e la 4-02788. Per quanto riguarda l'interrogazione 4-02717, gli stessi arrestati, e cioè il segretario generale Egizio Lombardi e Alessandro Montuori della società cooperativa, figurano anche in procedure concorsuali del Comune di Cercola. Nel Comune di Sarno, questa volta in Provincia di Salerno, su denuncia dei consiglieri di minoranza, dieci giorni dopo l'arresto di Alessandro Montuori, è stato conferito un ulteriore incarico alla società cooperativa Agenzia selezioni e concorsi, e questo a me sembra quanto meno inopportuno. Le chiedo, signor Ministro, in maniera accorata, un'attenzione forte e precisa su questa vicenda. Ferme restando le prerogative della magistratura, che ringraziamo sempre, credo sia dovere nostro e di tutta la classe dirigente della Nazione dare segnali di rigore nei confronti di chi tradisce la missione pubblica e dire ai nostri cittadini e soprattutto ai nostri giovani che lo Stato esiste, è presente e opera concretamente. La ringrazio per quello che farà. Per questi motivi, non posso però dichiararmi soddisfatto della sua risposta.</seg>
               <kinesic type="applause">
                  <desc>Applausi del senatore La Pietra.</desc>
               </kinesic>
            </u>
         </div>
         <div type="debateSection">
            <head>(3-01374) - Presunte irregolarità svolgimento concorso per dirigenti pubblici nel 2019</head>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u22">
               <seg xml:id="ParlaMint-IT_2020-02-13-LEG18-Sed-191.seg39">Segue l'interrogazione 3-01374 sulle presunte irregolarità nello svolgimento di un concorso per dirigenti pubblici nel 2019. Il rappresentante del Governo ha facoltà di rispondere a tale interrogazione.</seg>
            </u>
            <note type="speaker">DADONE</note>
            <note type="role">ministro per la pubblica amministrazione</note>
            <u ana="#guest" who="#DadoneFabiana" xml:id="ParlaMint-IT_2020-02-13-LEG18-Sed-191.u23">
               <seg xml:id="ParlaMint-IT_2020-02-13-LEG18-Sed-191.seg40">Signor Presidente, rispondo all'interrogazione in oggetto con la quale si chiede di conoscere le iniziative che intendo assumere in merito alla supposta disparità di trattamento che si sarebbe verificata durante lo svolgimento della prova preselettiva del corso-concorso di formazione e reclutamento di dirigenti svoltosi presso la Scuola nazionale della pubblica amministrazione (SNA), a causa di un differente grado di difficoltà dei questionari somministrati ai candidati nelle varie sessioni di prova e di opacità nelle procedure.</seg>
               <seg xml:id="ParlaMint-IT_2020-02-13-LEG18-Sed-191.seg41">Con riguardo agli aspetti evidenziati dagli interroganti segnalo che, in presenza di un numero elevatissimo di domande di partecipazione ai concorsi pubblici (in questo caso sono state presentate oltre 20.000 domande), risulta impossibile reperire strutture presso le quali organizzare, in una sola sessione e in modo ordinato, la prova preselettiva.</seg>
               <seg xml:id="ParlaMint-IT_2020-02-13-LEG18-Sed-191.seg42">L'attività organizzativa non può che tenere conto del numero delle domande valide di partecipazione al concorso e non già del numero dei candidati che parteciperanno effettivamente al concorso. La suddivisione dei candidati in più sessioni, che è ormai la regola nei concorsi pubblici a elevata partecipazione, comporta lo svolgimento in giornate differenti ed è per questo indispensabile modificare, per ogni sessione, il contenuto dei questionari, al fine di assicurare a tutti i candidati di partecipare alle prove concorsuali con pari possibilità di successo.</seg>
               <seg xml:id="ParlaMint-IT_2020-02-13-LEG18-Sed-191.seg43">Sulla base degli elementi che mi sono stati forniti rappresento quanto segue. Con specifico riguardo alla mancata apposizione da parte dei candidati sull'elaborato dei codici a barra identificativi, evidenzio che detta attività è stata effettuata - come in tutti i concorsi organizzati dalla commissione Ripam e nella maggior parte dei concorsi pubblici - dal personale addetto al concorso in seduta pubblica, sotto la supervisione della commissione esaminatrice.</seg>
               <seg xml:id="ParlaMint-IT_2020-02-13-LEG18-Sed-191.seg44">L'apposizione dei codici a barre sull'elaborato (procedura di abbinamento) è avvenuta in seduta pubblica - come ho già ricordato - sotto la diretta vigilanza della commissione esaminatrice e il personale addetto ha operato in coppia, aprendo le buste una per una per evitare il rischio di errori. Tutti i candidati sono stati, a più riprese, invitati a partecipare mediante apposita comunicazione effettuata dalla commissione durante lo svolgimento delle prove.</seg>
               <seg xml:id="ParlaMint-IT_2020-02-13-LEG18-Sed-191.seg45">La scelta di non affidare detta attività ai candidati deriva proprio dalla considerazione che se i codici a barre - che presentano una sequenza numerica univoca - fossero stati consegnati ai candidati, sarebbe stato possibile procedere alla loro trascrizione, mettendo - a quel punto sì - in discussione il principio di anonimato.</seg>
               <seg xml:id="ParlaMint-IT_2020-02-13-LEG18-Sed-191.seg46">Si è provveduto alla lettura ottica degli elaborati e alla formazione di una graduatoria per ognuna delle sessioni in parola. Le graduatorie parziali, in quanto riferite esclusivamente agli elaborati consegnati in ciascuna sessione, sono state formate inserendo esclusivamente le sequenze numeriche dei codici a barre applicati sugli elaborati e il relativo punteggio (formando dunque una graduatoria anonima).</seg>
               <seg xml:id="ParlaMint-IT_2020-02-13-LEG18-Sed-191.seg47">Soltanto dopo aver effettuato la lettura ottica degli elaborati dei candidati dell'ultima sessione, con conseguente formazione di una graduatoria anonima complessiva, il personale addetto al concorso, in seduta pubblica e alla presenza della commissione, ha provveduto: all'apertura delle buste piccole sigillate contenenti il cartoncino anagrafico; ad attribuire un nome ai codici contenuti nella graduatoria anonima provvisoria complessiva delle sessioni di prova.</seg>
               <seg xml:id="ParlaMint-IT_2020-02-13-LEG18-Sed-191.seg48">Successivamente, a ogni candidato, attraverso la password generata in fase d'iscrizione alla selezione, è stato consentito l'accesso ai propri atti concorsuali attraverso la sezione "atti online " sul sito Internet Ripam. Mediante l'accesso riservato al sito Internet Ripam, ciascun candidato poteva visionare non solo l'immagine del proprio elaborato con il codice a barre apposto in sede di abbinamento, ma anche il fascicolo dei propri test. Per quanto concerne il contenuto dei questionari, evidenzio che tutti i questionari somministrati nel corso delle suddette prove sono stati predisposti secondo i criteri indicati nel bando di concorso e nell'avviso pubblicato nella Gazzetta Ufficiale concernente il diario della prova, con il quale è stato, tra l'altro, comunicato ai candidati che i quesiti sarebbero stati ripartiti tra diverse aree e nelle materie indicate: ragionamento logico (comprensione del testo, logica verbale e/o deduttiva, logica numerica): ventiquattro quesiti; diritto costituzionale, diritto amministrativo, diritto dell'Unione europea e delle organizzazioni internazionali: sedici quesiti; economia politica, politica economica, economia delle amministrazioni pubbliche, management pubblico, analisi delle politiche pubbliche: quindici quesiti; lingua inglese: cinque quesiti. Quanto invece alla diversa entità della percentuale di candidati che hanno superato la sessione delle prove preselettive, evidenzio che essa non può essere considerata come sintomatica o come esclusivo motivo dell'avvenuta somministrazione di quesiti che abbiano una differente complessità, stante anche altri elementi e numerose variabili da considerare in un'ottica statistica. Per contro, l'eterogenea e casuale composizione delle varie sessioni di prova e la somministrazione di quesiti di pari difficoltà inducono a ritenere che in alcune sessioni si sia concentrata una percentuale più elevata di candidati più preparati. Segnalo che sono stati instaurati giudizi dinanzi al TAR Lazio-Roma da parte dei candidati non ammessi alle prove, finalizzati a ottenere l'annullamento degli esiti delle prove preselettive e degli atti conseguenti. Allo stato non risulta, tuttavia, che ci sia stata una pronuncia in merito e che la misura cautelare concessa ai ricorrenti sia stata motivata dal giudice amministrativo esclusivamente sulla base dell'esigenza di non privarli della possibilità di partecipare alle prove preselettive. È stata emessa altresì un'ordinanza dal medesimo tribunale, il 6 dicembre scorso, sulla base della quale la Scuola nazionale della pubblica amministrazione, costituitasi in giudizio, è stata invitata a depositare una relazione dettagliata in ordine, in particolare, alle procedure di abbinamento dei codici a barre a garanzia dell'anonimato, all'asserita disparità di trattamento, alla pubblicazione o meno degli elenchi sul sito dell'amministrazione afferenti gli ammessi alle successive prove (in particolare a quelle orali) e alle informazioni in ordine alla pubblicazione della graduatoria finale. È stata fissata alla data del 3 giugno 2020 la successiva udienza pubblica. Evidenzio, altresì, che l'ordinanza risulta essere stata eseguita.</seg>
            </u>
            <note type="speaker">MANTOVANI (M5S)</note>
            <u ana="#regular" who="#MantovaniMariaLaura" xml:id="ParlaMint-IT_2020-02-13-LEG18-Sed-191.u24">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg49">Ministro Dadone, mi dichiaro soddisfatta per l'approfondimento che è stato eseguito dal suo Ministero. Ricordo che, con l'interrogazione in oggetto, ho voluto evidenziare al Governo alcune anomalie che sono state denunciate da diversi concorrenti che hanno partecipato alla procedura preselettiva nell'ambito del concorso pubblico per il reclutamento di dirigenti nelle amministrazioni statali e negli enti pubblici non economici bandito dalla Scuola nazionale dell'amministrazione. Come lei ha appena detto, signor Ministro, il TAR del Lazio con un'ordinanza pubblica, lo scorso 6 dicembre 2019, ha richiesto ai soggetti interessati una relazione dettagliata sulle modalità adottate nell'ambito di tale concorso e sulle quali i ricorrenti hanno evidenziato le suddette anomalie. In particolare, si chiedono informazioni in merito alle modalità con le quali si è proceduto all'applicazione dei codici a barre e alla lettura degli stessi, nonché all'abbinamento degli elaborati per capire se è stato violato l'anonimato. Si chiedono, inoltre, chiarimenti circa un eventuale disparità di trattamento sulle prove effettuate. Visti i ricorsi presentati e l'ordinanza del TAR, ritengo sia assolutamente opportuno che le amministrazioni interessate diano una risposta puntuale. Mi pare che lei abbia detto che le amministrazioni hanno risposto al TAR, ai ricorrenti in generale e a tutti coloro che hanno affrontato il concorso. La ringrazio quindi, signor Ministro, per la verifica effettuata e per la risposta odierna che chiarisce diversi aspetti della vicenda e mette in luce le modalità adottate. Come parlamentare mi impegnerò a seguire gli ulteriori ed eventuali sviluppi della vicenda. L'occasione odierna è utile per ribadire che è compito dello Stato tutelare i candidati che, dopo anni di studio e ingenti spese sostenute per la preparazione, affrontano una qualsiasi prova concorsuale e chiedono che essa, per qualsiasi livello, sia svolta nella massima trasparenza. Lo Stato deve ribadire che, per accedere a una carica pubblica, i primi elementi da valutare sono il merito e la competenza e nessun'altra scorciatoia è ammissibile. Come MoVimento 5 Stelle, in Parlamento e al Governo, ci batteremo sempre perché questi principi siano rispettati in tutte le selezioni pubbliche.</seg>
            </u>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u25">
               <seg xml:id="ParlaMint-IT_2020-02-13-LEG18-Sed-191.seg50">Lo svolgimento delle interrogazioni all'ordine del giorno è così esaurito.</seg>
            </u>
         </div>
         <div type="debateSection">
            <head>Interventi su argomenti non iscritti all'ordine del giorno</head>
            <note type="speaker">*VERDUCCI (PD)</note>
            <u ana="#regular" who="#VerducciFrancesco" xml:id="ParlaMint-IT_2020-02-13-LEG18-Sed-191.u26">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg51">Signor Presidente, grazie per averci dato la parola. Portiamo in quest'Aula la vicenda di Patrick George Zaky, studente di ventisette anni, da molti mesi presso l'Università di Bologna, dove è impegnato in un master di ricerca. Zaky è un giovane ricercatore, militante per i diritti umani, egiziano, tornato qualche giorno fa, venerdì scorso, al Cairo, per riabbracciare la sua famiglia. È stato immediatamente arrestato e, da allora, è recluso in carcere. Abbiamo pochissime notizie di lui e della sua condizione. Non sono noti, signor Presidente, i capi di imputazione che lo riguardano, ma noi temiamo che egli sia recluso e incarcerato per quelle che sono le sue idee, per le sue idee politiche e per il suo impegno civile. Temiamo che sia imputato, recluso e incarcerato anche per la sua ricerca, che riguarda le differenze sessuali. Non può esserci, in nessun posto al mondo, la violazione di diritti umani che noi riteniamo sacri. In quest'Aula del Senato della Repubblica, noi dobbiamo onorare quella che è la nostra Costituzione, che mette al bando ogni discriminazione e ogni diseguaglianza; che sancisce, invece, l'inviolabilità del diritto di espressione, del diritto di pensiero, del diritto a impegnarsi politicamente. La vicenda di Zaky è tanto più drammatica e dolorosa, perché a noi, signor Presidente, riporta all'attualità la vicenda di Giulio Regeni. Quella vicenda non l'abbiamo mai considerata chiusa. Giulio Regeni, ricercatore italiano, proprio poco più di quattro anni fa venne prima sequestrato, poi torturato, fino ad essere barbaramente ucciso, in Egitto. Il nostro impegno è fortissimo, insieme all'impegno di tutti i parlamentari, affinché, finalmente, ci sia giustizia per Giulio Regeni, che è diventato, in questi anni, un simbolo dell'Europa, della cittadinanza e anche della libertà della ricerca, che è fondamentale nel nostro Paese. Quindi, signor Presidente, chiediamo, per Zaky, la massima attenzione, il massimo impegno, da parte del nostro Parlamento, da parte del nostro Governo, da parte del Parlamento europeo, da parte della Commissione europea e da parte del Consiglio d'Europa. Non può esserci silenzio. Il nostro intervento qui, oggi, in quest'Aula, dice a Zaky che non è solo. Lo sprona a non abbandonare quelle che sono le sue idee, quello che è il suo pensiero. Il nostro intervento, qui in quest'Aula, dice che non ci può essere silenzio finché Zaky non sarà liberato; finché, ovunque nel mondo, non cesseranno gli arbitri e i soprusi contro i diritti umani, che per noi sono la cosa più importante e più sacra che possano avere una democrazia, il suo Stato di diritto e ogni cittadino. Ed è l'impegno per cui noi siamo qui.</seg>
               <kinesic type="applause">
                  <desc>Applausi dai Gruppi PD e Misto-LeU e del senatore Comincini.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u27">
               <seg xml:id="ParlaMint-IT_2020-02-13-LEG18-Sed-191.seg52">Senatore Verducci, la Presidenza fa propria la sua sollecitazione a prestare la massima attenzione e sono certa che il Parlamento riuscirà a trovare azioni opportune e appropriate affinché lo studente possa essere tutelato in tutti i suoi diritti e possa fare rapidamente ritorno all'università e ai suoi studi.</seg>
            </u>
            <note type="speaker">MONTEVECCHI (M5S)</note>
            <u ana="#regular" who="#MontevecchiMichela" xml:id="ParlaMint-IT_2020-02-13-LEG18-Sed-191.u28">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg53">Signor Presidente, è chiaro che la vicenda di Patrick Zaky non può lasciare indifferenti e non ci lascia indifferenti, soprattutto perché - come ha ricordato il collega appena intervenuto - non arrivano notizie certe e chiare. La situazione sta assumendo, apparentemente, dei contorni molto preoccupanti. Per questa ragione vorrei ringraziare il Ministero degli affari esteri e della cooperazione internazionale che si sta attivando affinché ci sia un monitoraggio processuale, poiché il 22 febbraio prossimo si terrà la prima udienza per la convalida. È quindi importante un monitoraggio da parte delle autorità preposte affinché sia garantita la massima equità nelle procedure. Il sottosegretario Scalfarotto ci ha dato notizia di ciò nel corso dell'ultima seduta della Commissione straordinaria per la tutela e la promozione dei diritti umani e anche il ministro degli affari esteri e della cooperazione internazionale, Luigi Di Maio, ha chiesto pubblicamente che il caso di Zaky sia inserito nelle procedure di monitoraggio processuale. La Commissione diritti umani, chiaramente, si è fatta carico di questo caso e ho il piacere di annunciare che, a seguito di una richiesta partita proprio da tale Commissione, martedì prossimo è prevista l'audizione dei rappresentanti di Amnesty International, a cui chiederemo di aiutarci per fare un po' più di luce, per capire in modo migliore e aprire una finestra informativa su quanto sta accadendo a proposito di detta vicenda. Personalmente, essendo di Bologna, ed essendo Patrick uno studente che stava frequentando un master presso la mia università, non posso che sentirmi chiamata ancora maggiormente in causa. Patrick fa parte della comunità di studenti che anima e rende Bologna una città aperta, cosmopolita e da sempre molto attenta ai diritti umani. Quindi, mi auguro che presto Patrick possa tornare insieme ai suoi compagni di corso, nella nostra bella Bologna.</seg>
               <kinesic type="applause">
                  <desc>Applausi dai Gruppi M5S, PD e Misto-Leu dei e dei senatori Comincini e Giro.</desc>
               </kinesic>
            </u>
            <note type="speaker">DE PETRIS (Misto-LeU)</note>
            <u ana="#regular" who="#DePetrisLoredana" xml:id="ParlaMint-IT_2020-02-13-LEG18-Sed-191.u29">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg54">Signor Presidente, intervengo per associarmi al richiamo, fatto in Assemblea, sulla vicenda di Patrick Zaky, che tra l'altro avviene quasi in coincidenza con la ricorrenza dei quattro anni dell'assassinio di Giulio Regeni. Ciò ci fa pensare ancora di più quanto purtroppo la situazione del rispetto dei diritti umani e civili in Egitto sia veramente grave. Qualche mese fa, insieme alla senatrice Bonino, abbiamo incontrato, proprio qui in Senato, alcuni rappresentanti delle associazioni egiziane, che si stanno battendo per il rispetto dei diritti umani e per le libertà i quali ci hanno consegnato un quadro davvero molto allarmante di ciò che nel loro Paese sta avvenendo, riferendosi in particolare all'aumento del numero delle violazioni sistematiche, dei fermi di polizia e delle persone scomparse. Quello che ci è dato di sapere a proposito della vicenda di Patrick Zaky è ancor più allarmante, perché sembra quasi ripercorrere la triste vicenda di Giulio Regeni. Si sa per certo che egli è stato sottoposto a torture, ma non si comprende bene quali siano i capi di accusa. Probabilmente - come hanno detto anche alcuni miei colleghi in precedenza - una delle accuse ha addirittura a che fare con la sua tesi sulla situazione degli omosessuali in Egitto. Capite bene quindi quanto la situazione sia ancor più allarmante. E viene poi accusato di istigazione alla protesta. Siamo, quindi, tutti molto preoccupati. Ieri c'è stata anche la presa di posizione ufficiale del presidente del Parlamento europeo Sassoli, che ha chiesto il rilascio immediato; Borrell porrà la questione di fronte al Consiglio affari esteri dell'Unione europea e credo che il nostro Governo si stia muovendo. Poiché, purtroppo, veniamo dalla triste vicenda di Regeni, sappiamo che bisogna reclamare ancor con più forza il rilascio immediato del giovane e soprattutto il monitoraggio di quanto sta accadendo nella finta fase processuale. Avviandomi alla conclusione vorrei ricordare davvero che nessun interesse diplomatico o economico può, per un Paese come il nostro, far venir meno il dovere di essere garanti dei diritti umani anche negli altri Paesi. È quindi opportuno far valere questa nostra vocazione anche nel rapporto con gli altri Stati, a maggior ragione con l'Egitto</seg>
               <kinesic type="applause">
                  <desc>Applausi dei senatori Errani e Ferrari.</desc>
               </kinesic>
            </u>
            <note type="speaker">MALAN (FIBP-UDC)</note>
            <u ana="#regular" who="#MalanLucio" xml:id="ParlaMint-IT_2020-02-13-LEG18-Sed-191.u30">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg55">Signor Presidente, naturalmente il Gruppo Forza Italia si associa all'auspicio affinché il Governo chieda all'Esecutivo egiziano tutela per il giovane studente, che sicuramente vede gravemente violati i suoi diritti umani. Il legame con Patrick Zaky è particolare, pur non essendo cittadino italiano, perché ha studiato e dovrebbe studiare tuttora in una nostra università. Vorrei però che ci fosse la stessa sensibilità anche per altri casi in cui, in modo altrettanto grave - e certamente qualche legame con l'Italia si troverebbe anche in quei frangenti - vengono violati diritti in Paesi spesso non lontani dall'Egitto e ai quali si presta minore attenzione. È giustissimo chiedere giustizia e rispetto dei diritti della vita e dell'incolumità di Patrick Zaky e ci uniamo con forte partecipazione a tale appello, ma chiediamo giustizia anche per tutte le altre vittime di violazione dei diritti civili, personali, di libertà, di libertà religiosa e personale in qualunque Paese si trovino. Non possiamo fare dell'Egitto un bersaglio privilegiato: l'Egitto è un nostro interlocutore per quanto riguarda quel caso, per quanto riguarda la verità da accertare sul caso Regeni, ma molti altri Paesi devono essere attenzionati su questo stesso punto. Non possiamo fingere che solo in Egitto si violino i diritti umani, perché avviene molto più spesso e in modo altrettanto grave in molti altri Paesi e l'attenzione deve essere alta comunque.</seg>
            </u>
            <note type="speaker">CANDURA (L-SP-PSd'Az)</note>
            <u ana="#regular" who="#CanduraMassimo" xml:id="ParlaMint-IT_2020-02-13-LEG18-Sed-191.u31">
               <note>Domando di parlare.</note>
               <note>PRESIDENTE. Ne ha facoltà.</note>
               <seg xml:id="ParlaMint-IT_2020-02-13-LEG18-Sed-191.seg56">Signor Presidente, a nome del Gruppo Lega-Salvini Premier-Partito Sardo d'Azione,mi associo all'invocazione del rispetto dei diritti umani fatta oggi in questa sede da tutti i colleghi e in particolare dal senatore Malan. Purtroppo i diritti umani, che dovrebbero essere universali, nella pratica non sono universalmente riconosciuti; assistiamo infatti a spettacoli tristissimi, come quello del povero studente egiziano, precedentemente quello del povero Regeni, di Silvia Romano in Kenya e anche di Luca Tacchetto, scomparso in Burkina Faso ormai da più di un anno. Possiamo dire che dobbiamo rispettare i diritti umani e vogliamo il rispetto dei diritti umani. Come rappresentante delle opposizioni, visto che siamo in questa sede come senatori a invocare detti valori, che sono i più alti, sovrani, superiori a tutto il resto, chiedo al Governo cosa ha intenzione di fare nella pratica. La povera Silvia Romano è stata rapita da delinquenti e forse rivenduta a qualche organizzazione terroristica, quindi e una sorta di ONG del male che agisce come un soggetto di diritto internazionale, per quanto non riconosciuto come tale da noi. Lo stesso vale per Tacchetto, per padre Luigi Maccalli, per i tanti cristiani d'Africa e del Medio Oriente perseguitati per motivi religiosi e violati nei propri diritti fondamentali da al-Qaeda, dall'Isis e da mille altri gruppi e gruppuscoli che agiscono - ripeto - come soggetti di diritto internazionale, e cioè rivendicano una autorità su un determinato territorio e la capacità di interagire verso l'esterno e l'estero, tanto è vero che uccidono e torturano. Non ci sono quindi solo Stati in senso tradizionale che violano i diritti umani, ma ci sono anche organizzazioni non statuali. Chiedo al Governo che cosa ha intenzione di fare e come si porrà nei confronti dell'Egitto, nonché cosa intende fare per i nostri connazionali attualmente in quella che possiamo definire una prigionia presso Stati o organizzazioni non statuali, violatori seriali dei diritti umani. Cari colleghi, le parole sono importanti - siamo in Parlamento - ma i fatti spettano all'Esecutivo. Anche se riconosco oggi, come nel periodo del precedente Governo, l'attività diplomatica del Ministero degli affari esteri e della cooperazione internazionale, ritengo che l'Esecutivo debba - come a volte è necessario - quanto meno mostrare i muscoli. Deve quindi parlare un po' meno di rinuncia alla soluzione militare e di più di diritti umani; deve perseguire la via diplomatica, ma lasciando intendere che, per difendere diritti superiori ed estremi, si può ricorrere a mezzi di tutela estremi. Tutte le vittime, a prescindere dalla religione e dalla nazionalità, sono tali. Lo sono Silvia Romano non meno dello studente Zaky e padre Maccalli non meno di Regeni: sono tutte vittime degli stessi nemici dei diritti umani.</seg>
               <kinesic type="applause">
                  <desc>Applausi dal Gruppo L-SP-PSd'Az.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#RossomandoAnna" xml:id="ParlaMint-IT_2020-02-13-LEG18-Sed-191.u32">
               <seg xml:id="ParlaMint-IT_2020-02-13-LEG18-Sed-191.seg57">Senatore Candura, sono certa che l'aver sollevato il tema universale dei diritti umani ci darà la possibilità non soltanto di aprire un proficuo dibattito, ma anche - come sarebbe auspicabile - di intraprendere un'azione condivisa da parte di questa Assemblea nel nome della globalizzazione dei diritti umani.</seg>
               <seg xml:id="ParlaMint-IT_2020-02-13-LEG18-Sed-191.seg58">In attesa dell'inizio del previsto question time, sospendo la seduta. (La seduta, sospesa alle ore 14,47, è ripresa alle ore 15,01).</seg>
            </u>
            <note type="president">Presidenza del vice presidente LA RUSSA</note>
         </div>
         <div type="debateSection">
            <head>(3-01379) - Question time su misure per incrementare investimenti in ricerca e sviluppo imprese italiane</head>
            <note type="time">(ore 15,01)</note>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u33">
               <seg xml:id="ParlaMint-IT_2020-02-13-LEG18-Sed-191.seg59">L'ordine del giorno reca lo svolgimento di interrogazioni a risposta immediata (cosiddetto question time ), ai sensi dell'articolo 151- bis del Regolamento, alle quali risponderanno il Ministro dello sviluppo economico, il Ministro per gli affari regionali e le autonomie e il Ministro delle infrastrutture e dei trasporti. Invito gli oratori ad un rigoroso rispetto dei tempi, considerata la diretta televisiva in corso. Il senatore Anastasi ha facoltà di illustrare l'interrogazione 3-01379 sulle misure per incrementare gli investimenti in ricerca e sviluppo delle imprese italiane, per tre minuti.</seg>
            </u>
            <note type="speaker">ANASTASI (M5S)</note>
            <u ana="#regular" who="#AnastasiCristiano" xml:id="ParlaMint-IT_2020-02-13-LEG18-Sed-191.u34">
               <seg xml:id="ParlaMint-IT_2020-02-13-LEG18-Sed-191.seg60">Signor Presidente, signor Ministro, colleghi, l'innovazione rappresenta uno strumento essenziale per garantire la crescita del Paese e dare la possibilità alle nostre imprese di competere e generare nuove opportunità di lavoro qualificato. Tuttavia, i dati elaborati da numerosi centri studi, soprattutto nell'ambito dell'Unione europea, evidenziano un livello di investimenti in ricerca e sviluppo in Italia ancora inferiore a quello degli altri Paesi. In particolare, nel 2015, la spesa totale in percentuale del PIL è stata del 1,33 per cento, pari a 21,9 miliardi di euro. La media dell'Unione europea è del 2,03 per cento, mentre gli obiettivi 2020 fissati dall'Unione europea stessa vedono una spesa in ricerca e sviluppo pari al 3 per cento del PIL.</seg>
               <seg xml:id="ParlaMint-IT_2020-02-13-LEG18-Sed-191.seg61">La ricerca tecnologica italiana è tra le più apprezzate al mondo, ma un numero significativo di ricercatori continua a lasciare il nostro Paese per mancanza di prospettive di carriera. Emerge poi con evidenza una difficoltà di trasferimento delle conoscenze dal mondo della ricerca al mondo delle imprese, ostacolando l'effetto leva sugli investimenti delle imprese in ricerca e sviluppo. I dati diffusi dalla stampa hanno evidenziato come, a fine 2019, il numero di startup innovative iscritte alla sezione speciale del registro delle imprese fosse di 10.882 unità, con un tasso di crescita trimestrale in diminuzione rispetto agli anni precedenti. In calo è anche il numero medio di persone impiegate: 781 in meno rispetto al secondo trimestre. Dunque, per quanto in premessa, vorrei sapere quali sono le iniziative che il suo Ministero intende assumere per far fronte alle descritte difficoltà e incentivare il livello di investimenti in ricerca e sviluppo in Italia. PRESIDENTE. Il ministro dello sviluppo economico, senatore Patuanelli, ha facoltà di rispondere all'interrogazione testé illustrata, per tre minuti.</seg>
            </u>
            <note type="speaker">PATUANELLI</note>
            <note type="role">ministro dello sviluppo economico</note>
            <u ana="#regular" who="#PatuanelliStefano" xml:id="ParlaMint-IT_2020-02-13-LEG18-Sed-191.u35">
               <seg xml:id="ParlaMint-IT_2020-02-13-LEG18-Sed-191.seg62">Signor Presidente, onorevoli colleghi, ringrazio gli onorevoli interroganti che toccano un tema fondamentale per la crescita e lo sviluppo del nostro Paese. I dati che il collega Anastasi ha citato sono purtroppo inconfutabili e ci pongono davanti ad alcune riflessioni.</seg>
               <seg xml:id="ParlaMint-IT_2020-02-13-LEG18-Sed-191.seg63">Innanzitutto, per capire in quale direzione muoversi, occorre analizzare lo stato di fatto. Lo stato di fatto è che ci sono risorse, ci sono strumenti, ci sono interventi, ma forse manca un quadro organico e mancava un tassello, che finalmente abbiamo riempito con la formazione della governance del Fondo nazionale innovazione. È questo un fondo di venture capital, che va proprio nella direzione dello stimolo della ricerca e dello sviluppo; un fondo da un miliardo di euro di capitale pubblico, con fondi in parte di Cassa depositi e prestiti e in parte del Ministero dello sviluppo economico. Con l'inizio della governance inizia anche la strategia del piano, che sarà pronto tra qualche settimana. Dovremmo in questo modo dare impulso e stimolo a tutte le attività di startup, di ricerca, di sviluppo e di innovazione. La parte relativa ai fondi pubblici quindi c'è; bisogna capire come attrarre gli investimenti privati in ricerca e sviluppo. La prima cosa che abbiamo fatto è stato confermare il pacchetto 4.0 - lo abbiamo chiamato Piano transizione 4.0 - in cui abbiamo confermato le misure del Piano impresa 4.0, ampliando però la platea dei beneficiari e intervenendo in modo puntuale e forte sul credito d'imposta per ricerca e sviluppo, estendendolo all'innovazione e al design. Si è quindi confermato il credito, ma ampliandolo nella sua intensità. Oltre a ciò, che deve ovviamente essere comunicato al meglio alle nostre imprese, bisogna capire come dalla ricerca e dallo sviluppo si forma il trasferimento tecnologico verso le imprese già esistenti e come si fa lo skill up di imprese che nascono come startup. Per questo abbiamo costituito l'Atlante digitale 4.0, un book in cui riassumiamo tutti i centri di ricerca che abbiamo: competence center, digital innovation hub, ecosistema digitale per l'innovazione (EDI), i punti impresa digitale delle camere di commercio, gli incubatori certificati, i FabLab, i centri di trasferimento tecnologico certificati e gli ITS (istituti tecnici superiori). È fondamentale mettere a rete e a sistema e combinare le richieste che nascono dalla volontà degli imprenditori di fare innovazione, ricerca e sviluppo con la necessità di attrarre investimenti privati, ma soprattutto capire come questo si trasformi, poi, in possibilità di fare impresa, di fare business e quindi di rimettersi nel mercato. Lo facciamo stanziando molte risorse: come ho detto, più di un miliardo sul fondo e 7 miliardi di euro nella legge bilancio 2020 per il Piano transizione 4.0. Crediamo che, se vogliamo far crescere questo Paese, dobbiamo porlo al centro delle proprie capacità di ricerca e sviluppo e di trasformazione del proprio sistema produttivo.</seg>
               <kinesic type="applause">
                  <desc>Applausi dal Gruppo M5S</desc>
               </kinesic>
               <seg xml:id="ParlaMint-IT_2020-02-13-LEG18-Sed-191.seg64">PRESIDENTE. Ha facoltà di intervenire in replica il senatore Anastasi, per due minuti.</seg>
            </u>
            <note type="speaker">ANASTASI (M5S)</note>
            <u ana="#regular" who="#AnastasiCristiano" xml:id="ParlaMint-IT_2020-02-13-LEG18-Sed-191.u36">
               <seg xml:id="ParlaMint-IT_2020-02-13-LEG18-Sed-191.seg65">Signor Presidente, egregio signor Ministro, ringrazio per la risposta, che è stata tanto breve quanto esaustiva. Ringrazio il Ministro anche per le iniziative che ci ha enumerato e che sta portando avanti per permettere alle nostre aziende di tornare a competere degnamente sullo scenario internazionale. Auspichiamo che le iniziative di coordinamento che egli ha citato, incluse quelle fiscali, possano rendere competitive le nostre startup, al pari di quelle europee, che già godono di fiscalità di vantaggio e, dal loro canto, attraggono investimenti. La strada è quella giusta. Mi fa piacere che il Ministro abbia fatto riferimento alle numerose iniziative, cui mi permetto di aggiungere anche quella destinata al fondo IPCEI, per il semplice fatto che ne sono stato il firmatario in legge di bilancio. Auspichiamo inoltre che le iniziative che il suo Ministero sta implementando permettano all'Italia di tornare ad essere attrattiva per cervelli e investitori stranieri, così da rendere positivo il saldo netto del nostro sistema Paese per quanto riguarda l'occupazione e la ricchezza, in settori, sì, ad alto rischio ma anche ad alto moltiplicatore.</seg>
               <kinesic type="applause">
                  <desc>Applausi dal Gruppo M5S.</desc>
               </kinesic>
            </u>
         </div>
         <div type="debateSection">
            <head>(3-01382) - Question time su garanzia livelli essenziali prestazioni in regionalismo differenziato</head>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u37">
               <seg xml:id="ParlaMint-IT_2020-02-13-LEG18-Sed-191.seg66">Il senatore Errani ha facoltà di illustrare l'interrogazione 3-01382 sulla garanzia dei livelli essenziali delle prestazioni nell'ambito del regionalismo differenziato, per tre minuti.</seg>
            </u>
            <note type="speaker">ERRANI (Misto-LeU)</note>
            <u ana="#regular" who="#ErraniVasco" xml:id="ParlaMint-IT_2020-02-13-LEG18-Sed-191.u38">
               <seg xml:id="ParlaMint-IT_2020-02-13-LEG18-Sed-191.seg67">Signor Presidente, vorrei fare due premesse molto semplici. La prima: il terzo comma dell'articolo 116 è una norma costituzionale e va attuata pienamente. La seconda: apprezzo e condivido la scelta di una legge-quadro che sia in grado di definire i confini attraverso cui realizzare questa autonomia differenziata che - ricordo - non è, né un nuovo percorso per fare una Regione a statuto speciale, né un percorso per mettere in discussione quelli che vengono definiti i residui fiscali delle Regioni. Si tratta di elementi che non c'entrano nulla con l'autonomia. È dunque indispensabile che tale inquadramento sia pienamente in grado di assicurare l'esercizio dell'autonomia all'interno delle garanzie dell'unità nazionale. Ciò nell'interesse delle Regioni che richiedono l'autonomia e, allo stesso tempo, di tutti i cittadini.</seg>
               <seg xml:id="ParlaMint-IT_2020-02-13-LEG18-Sed-191.seg68">Stiamo parlando di una riforma importantissima e di grande rilievo, che cambierà l'assetto istituzionale. La questione è la seguente. Fermo restando il ruolo del Parlamento e, quindi, la possibilità per esso di poter intervenire anche sulle intese - e confido che il Governo condivida questa idea - considero indispensabile, data l'esperienza dell'articolo 117 della Costituzione, della sua applicazione e dei rilevanti conflitti istituzionali che essa ha prodotto, oltre a una preventiva definizione dei livelli essenziali delle prestazioni (LEP) (sanità, istruzione, assistenza, trasporto pubblico locale), anche definire e desumere i principi fondamentali su cui poi la legislazione regionale può operare. Mi riferisco a questioni fondamentali, come l'istruzione e l'ambiente, per fare solo qualche esempio. Bisogna definire questi principi fondamentali per evitare, come è evidente, i conflitti istituzionali e che l'autonomia, pur non volendolo, produca ulteriori disparità.</seg>
               <seg xml:id="ParlaMint-IT_2020-02-13-LEG18-Sed-191.seg69">Ho poi un secondo interrogativo relativo alla legge n. 42 del 2009; dobbiamo dare piena applicazione a questa legge perché così sarà più chiaro come finanziamo l'autonomia. Confido che al riguardo si possa fare un lavoro finalmente costruttivo e riuscire a fare un passo in avanti.</seg>
               <seg xml:id="ParlaMint-IT_2020-02-13-LEG18-Sed-191.seg70">PRESIDENTE.Il ministro per gli affari regionali e le autonomie, onorevole Boccia, ha facoltà di rispondere all'interrogazione testé illustrata, per tre minuti.</seg>
            </u>
            <note type="speaker">BOCCIA</note>
            <note type="role">ministro per gli affari regionali e le autonomie</note>
            <u ana="#guest" who="#BocciaFrancesco" xml:id="ParlaMint-IT_2020-02-13-LEG18-Sed-191.u39">
               <seg xml:id="ParlaMint-IT_2020-02-13-LEG18-Sed-191.seg71">Signor Presidente, ringrazio il senatore Errani. I suoi quesiti e la sua interrogazione ci consentono di chiarire alcuni aspetti. Il disegno di legge-quadro sull'autonomia differenziata è sul tavolo del Consiglio dei ministri e io auspico che possa essere trasferito presto al Parlamento. Lo auspico perché penso che il Parlamento, non solo debba esprimersi nel tempo che riterrà opportuno, ma ritengo altresì che il lavoro che i due rami del Parlamento potranno fare, ascoltando le parti sociali e confrontandosi con il mondo delle Regioni italiane e delle autonomie locali, possa rafforzare i principi sui quali abbiamo lavorato.</seg>
               <seg xml:id="ParlaMint-IT_2020-02-13-LEG18-Sed-191.seg72">Con l'articolo 116, comma 3, della Costituzione, il disegno di legge-quadro di fatto costruisce una cintura di sicurezza che imporrà a chi firma le intese - e il Governo firmerà le intese solo a questa condizione - l'attuazione degli altri articoli della Costituzione, che indirettamente sono collegati all'articolo 116; mi riferisco agli articoli 117, 118 e 119. In altre parole, i principi di sussidiarietà e di perequazione, che sono scolpiti nella nostra Costituzione, diventano una strada obbligata per chi cerca l'attuazione dell'articolo 116. Questa è la condivisione che si è trovata sul tavolo Stato-Regioni e per questo ringrazio tutte le Regioni, le tre Regioni che avevano fatto dei passi in avanti nei due anni che abbiamo alle spalle e tutte le altre che, sedendosi al tavolo, hanno accettato la sfida. Una sfida però comune che riguarda tutte le Regioni italiane. L'autonomia rafforza l'unità nazionale: queste sono parole del presidente della Repubblica Mattarella, che io condivido, e che è possibile realizzare. L'autonomia differenziata è un'altra cosa rispetto alle Regioni a statuto speciale: i due principi costituzionali di differenziazione e di specialità sono scolpiti nella nostra Costituzione e sanciscono una differenza chiara. È possibile per le Regioni a statuto speciale avere dei benefici dagli effetti indiretti dell'autonomia differenziata - penso al fondo di perequazione che inevitabilmente potrà essere utilizzato dalle Regioni a statuto speciale - ma non è possibile il contrario, perché la specialità è figlia della storia e della cultura di un pezzo rilevante della nostra Costituzione.</seg>
               <seg xml:id="ParlaMint-IT_2020-02-13-LEG18-Sed-191.seg73">Quindi la mia risposta è molto chiara: vi è una differenza molto netta tra Regioni a statuto ordinario e Regioni a statuto speciale e così continuerà ad essere. La definizione dei principi fondamentali cui lei fa riferimento potrà essere introdotta con un provvedimento ad hoc, perché penso sia utile un chiarimento definitivo sull'esercizio della potestà legislativa regionale in riferimento alle ulteriori forme e condizioni particolari di autonomia, anche ai sensi dell'articolo 116. Decideremo insieme se sarà necessario che tale ulteriore chiarimento venga introdotto sin dal testo base del Governo o dal testo che invece potrà essere emendato dal Parlamento. In conclusione, signor Presente, ribadisco che anche le intese andranno in Parlamento. Il Parlamento è sovrano e dirà l'ultima parola sia sul disegno di legge-quadro che su ogni singola intesa che il Governo firmerà con ogni singola Regione. PRESIDENTE. Ha facoltà di intervenire in replica il senatore Errani, per due minuti.</seg>
            </u>
            <note type="speaker">ERRANI (Misto-LeU)</note>
            <u ana="#regular" who="#ErraniVasco" xml:id="ParlaMint-IT_2020-02-13-LEG18-Sed-191.u40">
               <seg xml:id="ParlaMint-IT_2020-02-13-LEG18-Sed-191.seg74">Signor Presidente, apprezzo anzitutto l'ultima affermazione del Ministro e la sottolineo come un fatto assolutamente positivo. Dobbiamo dare via all'autonomia e alla nuova unità nazionale. Io non chiedo che nella legge-quadro vi siano già i principi fondamentali; chiedo che nella legge-quadro vi sia la sottolineatura della necessità di definire i principi fondamentali. Dopodiché avremo costruito un'architettura assolutamente utile per il Paese, per le Regioni che chiedono autonomia e per tutti i cittadini italiani.</seg>
               <kinesic type="applause">
                  <desc>Applausi della senatrice De Petris.</desc>
               </kinesic>
            </u>
         </div>
         <div type="debateSection">
            <head>(3-01378) - Question time su messa in sicurezza tratto autostradale A5 nei pressi di Quincinetto (TO)</head>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u41">
               <seg xml:id="ParlaMint-IT_2020-02-13-LEG18-Sed-191.seg75">Il senatore Laniece ha facoltà di illustrare l'interrogazione 3-01378 sulla messa in sicurezza del tratto autostradale della A5 nei pressi di Quincinetto, in provincia di Torino, per tre minuti.</seg>
            </u>
            <note type="speaker">LANIECE (Aut (SVP-PATT, UV))</note>
            <u ana="#regular" who="#LanieceAlbert" xml:id="ParlaMint-IT_2020-02-13-LEG18-Sed-191.u42">
               <seg xml:id="ParlaMint-IT_2020-02-13-LEG18-Sed-191.seg76">Signor Presidente, signor Ministro, nel Comune di Quincinetto, al confine tra le Regioni Piemonte e Valle d'Aosta, una frana di circa mezzo milione di metri cubi di rocce e detriti è interessata da un movimento di una certa intensità ed è sotto stretto monitoraggio. Il tutto costituisce un serio pericolo per l'autostrada internazionale A5 del Monte Bianco, la viabilità comunale e la tratta ferroviaria Torino-Aosta.</seg>
               <seg xml:id="ParlaMint-IT_2020-02-13-LEG18-Sed-191.seg77">Lo spostamento delle masse lapidee del fronte di frana, misurato dalla strumentazione, ha avuto nell'arco dell'anno, da ottobre 2018 a ottobre 2019, un movimento totale superiore ai 40 centimetri, a causa delle forti precipitazioni. Le misure sono condotte dall'Università di Firenze in accordo con la Società autostrade valdostane (SAV).</seg>
               <seg xml:id="ParlaMint-IT_2020-02-13-LEG18-Sed-191.seg78">Il tratto autostradale interessato dalla frana ha avuto nel 2019 diverse interruzioni di traffico per superamento delle soglie di attenzione indicate dall'Università di Firenze e ciò ha comportato notevoli disagi alla circolazione sia sul tratto piemontese, che soprattutto sul versante della Valle d'Aosta. Sul tratto piemontese di viabilità permane ancora una forte criticità rappresentata dal ponte di Quincinetto, che attualmente è quasi impraticabile per lavori di messa in sicurezza sistemica.</seg>
               <seg xml:id="ParlaMint-IT_2020-02-13-LEG18-Sed-191.seg79">Si chiede allora al Ministro in indirizzo se sia a conoscenza delle criticità viabilistiche sopra descritte che coinvolgono anche la viabilità di confine tra Piemonte e Valle d'Aosta e che, in caso di interruzione prolungata dell'autostrada, rischiano di creare una paralisi logistica del traffico, con ripercussioni economiche sia nazionali che internazionali, e quali provvedimenti intenda assumere per risolvere dette criticità, eventualmente avvalendosi della dichiarazione di stato di emergenza al fine di velocizzare le opere di messa in sicurezza autostradale.</seg>
               <seg xml:id="ParlaMint-IT_2020-02-13-LEG18-Sed-191.seg80">PRESIDENTE. Il ministro delle infrastrutture e dei trasporti, onorevole De Micheli, ha facoltà di rispondere all'interrogazione testé illustrata, per tre minuti (sono anche interessato personalmente: percorro sempre quell'autostrada per andare in montagna).</seg>
            </u>
            <note type="speaker">DE MICHELI</note>
            <note type="role">ministro delle infrastrutture e dei trasporti</note>
            <u ana="#guest" who="#DeMicheliPaola" xml:id="ParlaMint-IT_2020-02-13-LEG18-Sed-191.u43">
               <seg xml:id="ParlaMint-IT_2020-02-13-LEG18-Sed-191.seg81">Signor Presidente, onorevoli senatori, il giorno 2 maggio 2012, in corrispondenza del tratto autostradale tra il chilometro 54.700 e il chilometro 55, dell'autostrada A5 si è verificata la frana da lei descritta. Diversi blocchi rocciosi di grandi dimensioni, fino a circa 45 metri cubi, hanno raggiunto il fondovalle, danneggiando la viabilità secondaria. Inoltre, alcuni dei blocchi rocciosi hanno impattato contro il piede del rilevato autostradale e un frammento di roccia è finito sulla carreggiata della A5.</seg>
               <seg xml:id="ParlaMint-IT_2020-02-13-LEG18-Sed-191.seg82">Il versante in questione risulta interessato da un fenomeno gravitativo lento e generalizzato, che riguarda una superficie di circa 50.000 metri quadrati ed è oggetto di un monitoraggio costante, coordinato dall'Università di Firenze. È stato inoltre istituito un apposito comitato tecnico per l'esame e la valutazione degli interventi necessari alla risoluzione delle problematiche derivanti dal movimento franoso.</seg>
               <seg xml:id="ParlaMint-IT_2020-02-13-LEG18-Sed-191.seg83">Nelle more della definizione e dell'attuazione degli interventi strutturali per la messa in sicurezza del territorio, la prefettura di Torino, di concerto con la Regione Piemonte e la Città metropolitana di Torino, ha adottato in data 7 agosto 2019 il Piano speditivo della frana di Quincinetto, che prevede diverse misure di condizionamento della viabilità autostradale in ragione della velocità rilevata di spostamento della frana medesima. Al fine di potenziare la viabilità alternativa a quella autostradale, la Città metropolitana di Torino ha previsto lavori di miglioramento sulla strada provinciale 69 e sulla strada provinciale 70, che verranno ultimati nel prossimo mese di maggio.</seg>
               <seg xml:id="ParlaMint-IT_2020-02-13-LEG18-Sed-191.seg84">Quanto alla conservazione del corpo autostradale prospicente la frana, il concessionario SAV, su istanza del Ministero delle infrastrutture e dei trasporti, ha predisposto un progetto definitivo per l'installazione di un rilevato paramassi, lungo 350 metri, in fregio alla carreggiata sud dell'autostrada. Al contempo, sono in corso e verranno ultimati nel corrente mese i lavori per la realizzazione della rete paramassi provvisionali in corrispondenza della corsia di emergenza della carreggiata sud, lungo il medesimo tratto autostradale che sarà interessato dalla costruzione del rilevato. Tale rete consentirà un innalzamento delle soglie di rischio di e per l'attivazione del Piano speditivo, in modo da rendere meno frequente la necessità di chiusura del tratto autostradale prospicente la frana.</seg>
               <seg xml:id="ParlaMint-IT_2020-02-13-LEG18-Sed-191.seg85">Con specifico riguardo agli interventi di adeguamento del ponte di Quincinetto, evidenzio che nella prima decade del prossimo mese di marzo il concessionario dovrebbe concludere i lavori e procedere al relativo collaudo per la portata di 24 tonnellate. A supporto della viabilità locale alternativa dell'autostrada, sono in via di ultimazione i lavori di adeguamento del ponte di collegamento allo svincolo di Quincinetto, assentito con concessione all'autostrada Torino-Ivrea-Valle d'Aosta (ATIVA). L'ammodernamento del ponte potrà consentire la circolazione di veicoli pesanti con massa fino a 44 tonnellate, in tal modo rendendo più fluida la viabilità alternativa in caso di chiusura dell'autostrada A5.</seg>
               <seg xml:id="ParlaMint-IT_2020-02-13-LEG18-Sed-191.seg86">Infine, quanto alla dichiarazione dello stato di emergenza richiesta congiuntamente dalla Regione Piemonte e dalla Regione Valle d'Aosta, evidenzio che il Dipartimento della protezione civile della Presidenza del Consiglio sta conducendo la necessaria attività ispettiva.</seg>
               <seg xml:id="ParlaMint-IT_2020-02-13-LEG18-Sed-191.seg87">PRESIDENTE. Ha facoltà di intervenire in replica il senatore Laniece, per due minuti.</seg>
            </u>
            <note type="speaker">LANIECE (Aut (SVP-PATT, UV))</note>
            <u ana="#regular" who="#LanieceAlbert" xml:id="ParlaMint-IT_2020-02-13-LEG18-Sed-191.u44">
               <seg xml:id="ParlaMint-IT_2020-02-13-LEG18-Sed-191.seg88">Signor Ministro, la ringrazio per la risposta.</seg>
               <seg xml:id="ParlaMint-IT_2020-02-13-LEG18-Sed-191.seg89">Approfitto della parola per ricordare l'impegno delle amministrazioni regionali della Valle d'Aosta e del Piemonte per portare avanti la questione, di concerto con i Dipartimenti ministeriali competenti. Ricordo, inoltre, il sindaco di Quincinetto, che da anni si sta impegnando per risolvere tale questione.</seg>
               <seg xml:id="ParlaMint-IT_2020-02-13-LEG18-Sed-191.seg90">Credo che il punto focale risieda nell'esigenza di prendere atto che si tratta di una questione non urgente, ma urgentissima. Non voglio neanche pensare, per scaramanzia, che cosa potrebbe succedere se mezzo milione di metri cubi di roccia cadessero sull'autostrada del Monte Bianco, magari una domenica sera, quando per quattro-cinque ore c'è un grande deflusso di auto dalla Valle d'Aosta al Piemonte.</seg>
               <seg xml:id="ParlaMint-IT_2020-02-13-LEG18-Sed-191.seg91">Ministro De Micheli, confidiamo in lei per un suo intervento autorevole e tempestivo per risolvere definitivamente questo problema.</seg>
               <kinesic type="applause">
                  <desc>Applausi dal Gruppo Aut (SVP-PATT, UV).</desc>
               </kinesic>
            </u>
         </div>
         <div type="debateSection">
            <head>(3-01385) - Question time su gestioni commissariali e semplificazioni procedurali opere infrastrutturali strategiche</head>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u45">
               <seg xml:id="ParlaMint-IT_2020-02-13-LEG18-Sed-191.seg92">La senatrice Vono ha facoltà di illustrare l'interrogazione 3-01385 sulle gestioni commissariali e le semplificazioni procedurali nell'ambito delle opere infrastrutturali strategiche, per tre minuti.</seg>
            </u>
            <note type="speaker">VONO (IV-PSI)</note>
            <u ana="#regular" who="#VonoGelsomina" xml:id="ParlaMint-IT_2020-02-13-LEG18-Sed-191.u46">
               <seg xml:id="ParlaMint-IT_2020-02-13-LEG18-Sed-191.seg93">Signor Presidente, onorevole Ministro, è notizia di oggi che lo spread è fermo a 126,5 punti base, non a caso al minimo proprio da quel maggio 2018 in cui si formò il precedente Governo. La nascita dell'attuale Governo ha in qualche modo cercato di contenere gli effetti delle politiche di quella parentesi di Governo. Abbiamo evitato l'aumento dell'IVA e scongiurato pericolose iniziative in aperto contrasto con l'Unione europea, con effetti immediatamente visibili come il dimezzamento dello spread. Però all'economia italiana continua a mancare l'apporto fondamentale delle risorse bloccate nelle casse dello Stato (120 miliardi di euro), che consentirebbero, rilanciando investimenti nel settore delle infrastrutture, di invertire il trend negativo del PIL. La realizzazione di infrastrutture non solo - lei lo sa benissimo - offre un servizio di mobilità essenziale, creando anche posti di lavoro, ma la disponibilità delle infrastrutture stesse promuove il commercio e favorisce il benessere complessivo del nostro Paese. Il nostro programma, che vorremmo e vogliamo condividere con il Governo, prevede sburocratizzazione per le infrastrutture strategiche; semplificazioni procedurali per il completamento delle opere incompiute al Nord quanto al Sud; sblocco degli investimenti ferroviari per consentire l'alta velocità in tutto il Meridione, fermo ancora al secolo scorso in questo settore; e ancora lo sblocco dei fondi per l'operatività dei porti (vie strategiche per le relazioni economiche e commerciali) e gli aeroporti, con nuove possibilità di collegamento e di trasporto intermodale sia per le merci che per i passeggeri. Lei ha dichiarato di aver sbloccato nei primi settantotto giorni del Governo opere per 3,5 miliardi di euro, e che avrebbe commissariato altre opere, oltre a quelle già previste per legge. In effetti, l'esperienza recente sembra dimostrare che i commissariamenti delle opere pubbliche possono, se adeguatamente attuati, produrre risultati positivi: per velocizzare i procedimenti, consentendo l'efficace utilizzo di fondi; per interventi strategici eccezionali, come nel caso del ponte Morandi a Genova; per situazioni ordinarie per la nuova linea ferroviaria Napoli-Bari. A proposito di missioni compiute, pensiamo al piano strategico dell'Expo di Milano (caratterizzato da investimenti e conti in utile): tutti esempi che potrebbero diventare modelli da seguire nell'attività ministeriale. Inoltre, aspettiamo da dicembre il licenziamento del nuovo regolamento unico del codice degli appalti per fare chiarezza sulla stratificazione normativa. Siamo inoltre a chiederle se ha individuato i criteri per procedere al commissariamento, soprattutto quali siano le opere che intende commissariare e a che punto sia il lavoro di semplificazione normativa. E, ancora, se ritiene necessario attuare iniziative straordinarie per lo sblocco di quei fondi già stanziati per le infrastrutture che consentirebbero il rilancio economico del Paese. PRESIDENTE. Il ministro delle infrastrutture e dei trasporti, onorevole De Micheli, ha facoltà di rispondere all'interrogazione testé illustrata, per tre minuti.</seg>
            </u>
            <note type="speaker">DE MICHELI</note>
            <note type="role">ministro delle infrastrutture e dei trasporti</note>
            <u ana="#guest" who="#DeMicheliPaola" xml:id="ParlaMint-IT_2020-02-13-LEG18-Sed-191.u47">
               <seg xml:id="ParlaMint-IT_2020-02-13-LEG18-Sed-191.seg94">Signor Presidente, quanto alla nomina dei commissari straordinari prevista dal cosiddetto decreto sblocca-cantieri, evidenzio che, su mia richiesta, gli uffici del Ministero hanno proceduto alla ricognizione di tutte le opere pubbliche già programmate e bloccate, assumendo tutte le iniziative necessarie per il superamento delle problematiche che ne avevano impedito l'avvio, ovvero ostacolato la realizzazione. Siamo arrivati ad individuare ad oggi complessivamente ventuno opere prioritarie che, per la complessità delle procedure o per i riflessi sul territorio nonché per le implicazioni occupazionali, richiedono una gestione commissariale speciale capace di accelerarne la realizzazione. Si tratta di sette opere in ambito ferroviario; otto opere in ambito idrico, di cui cinque per la messa in sicurezza e tre per il completamento delle opere idriche; e sei per le opere infrastrutturali stradali.</seg>
               <seg xml:id="ParlaMint-IT_2020-02-13-LEG18-Sed-191.seg95">Lo schema di decreto del Presidente del Consiglio dei ministri di individuazione delle opere da commissariare e di nomina dei commissari è stato già predisposto e nei prossimi giorni sarà inviato alla Presidenza del Consiglio dei ministri per il relativo iter previsto dalla legge. In parallelo, nella consapevolezza di dover assicurare un quadro giuridico di riferimento con regole certe e facile attuazione, nonché procedure trasparenti e celeri, abbiamo istituito un'apposita commissione ministeriale (composta da magistrati amministrativi, magistrati contabili, avvocati dello Stato e professori universitari), che è stata incaricata di procedere alla redazione del regolamento unico, ai sensi dell'articolo 216, comma 27- octies, del decreto legislativo n. 50 del 2016. Alla commissione ministeriale ho chiesto specifiche misure di semplificazione e di riduzione degli oneri amministrativi, sia per le stazioni appaltanti sia per gli operatori economici, che possano determinare l'accelerazione dei tempi di affidamento, ovviamente nel quadro della legislazione attuale, essendo questo un atto di natura amministrativa. I lavori della commissione stanno per concludersi e nei prossimi giorni verrà richiesta l'iscrizione all'ordine del giorno della riunione preparatoria del Consiglio dei ministri. Per le opere già sbloccate invito alla consultazione del Conto nazionale delle infrastrutture e dei trasporti pubblicato sul sito del Ministero delle infrastrutture e dei trasporti, di cui comunque darò qualche informazione più dettagliata durante il prosieguo dell'odierno question time. PRESIDENTE. Ha facoltà di intervenire in replica la senatrice Vono, per due minuti.</seg>
            </u>
            <note type="speaker">VONO (IV-PSI)</note>
            <u ana="#regular" who="#VonoGelsomina" xml:id="ParlaMint-IT_2020-02-13-LEG18-Sed-191.u48">
               <seg xml:id="ParlaMint-IT_2020-02-13-LEG18-Sed-191.seg96">Signor Ministro, ci possiamo ritenere parzialmente soddisfatti per la risposta: i suoi Uffici stanno lavorando e comprendiamo che non è un'operazione facile, visto che il suo Ministero è coinvolto in molte attività.</seg>
               <seg xml:id="ParlaMint-IT_2020-02-13-LEG18-Sed-191.seg97">Mi permetto di suggerire, tuttavia, che anche l'attività politica è importante, per cui un'attività di indirizzo politico sarebbe utile e necessaria.</seg>
               <seg xml:id="ParlaMint-IT_2020-02-13-LEG18-Sed-191.seg98">Le auguro buon lavoro.</seg>
               <kinesic type="applause">
                  <desc>Applausi dal Gruppo IV-PSI.</desc>
               </kinesic>
            </u>
         </div>
         <div type="debateSection">
            <head>(3-01384) - Question time su persistenti chiusure tratti autostrada A14 e problematiche infrastrutturali corridoio adriatico</head>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u49">
               <seg xml:id="ParlaMint-IT_2020-02-13-LEG18-Sed-191.seg99">Il senatore Calandrini ha facoltà di illustrare l'interrogazione 3-01384 sulle persistenti chiusure di tratti dell'autostrada A14 e sulle problematiche infrastrutturali del corridoio adriatico, per tre minuti.</seg>
            </u>
            <note type="speaker">CALANDRINI (FdI)</note>
            <u ana="#regular" who="#CalandriniNicola" xml:id="ParlaMint-IT_2020-02-13-LEG18-Sed-191.u50">
               <seg xml:id="ParlaMint-IT_2020-02-13-LEG18-Sed-191.seg100">Signor Ministro, la questione che sto per sollevare non le è di certo nuova e riguarda un problema annoso che investe la viabilità dell'autostrada A14, causato da restringimenti di carreggiata disposti da Autostrade per l'Italia lungo i dieci viadotti del tratto compreso tra il Sud delle Marche e la Regione Abruzzo.</seg>
               <seg xml:id="ParlaMint-IT_2020-02-13-LEG18-Sed-191.seg101">Ricordo a me stesso che questi disagi sono conseguenza di un tragico incidente verificatosi nel 2013, nel quale ci furono decine di feriti e persero la vita decine di persone. Queste importanti interruzioni della viabilità nei tratti interessati, che generano regolarmente code chilometriche di autoveicoli e conseguenti disagi per gli automobilisti, sono state oggetto di precedenti interlocuzioni istituzionali, sia in sede parlamentare, che su impulso della Regione Abruzzo. Lo stesso presidente della Regione Abruzzo Marco Marsilio ha più volte sollecitato la convocazione di un tavolo istituzionale.</seg>
               <seg xml:id="ParlaMint-IT_2020-02-13-LEG18-Sed-191.seg102">L'ultima nota, signor Ministro - ho qui con me la missiva - le è stata inviata il 31 gennaio per tentare di affrontare in modo definitivo la questione relativa alla realizzazione di una terza corsia del corridoio adriatico - che, ricordo, oggi è ferma nella Regione Marche in prossimità del Comune di Sant'Elpidio - oltre chiaramente alle tematiche legate alla strada statale 16 e alla rete ferroviaria, anch'essa soggetta ad importanti limitazioni nei collegamenti.</seg>
               <seg xml:id="ParlaMint-IT_2020-02-13-LEG18-Sed-191.seg103">A tutto questo si aggiunga anche la questione relativa agli alti costi di pedaggio che gli utenti devono continuare a sostenere, nonostante i quotidiani disagi che rendono l'autostrada al limite della decenza.</seg>
               <seg xml:id="ParlaMint-IT_2020-02-13-LEG18-Sed-191.seg104">Riteniamo, quindi, opportuno arrivare ad una soluzione che comporti una riduzione anche generalizzata dei pedaggi, almeno fino a quando il tratto di strada in questione non tornerà ad essere adeguatamente percorribile.</seg>
               <seg xml:id="ParlaMint-IT_2020-02-13-LEG18-Sed-191.seg105">C'è stata già una risposta, signor Ministro, da parte di un suo Sottosegretario alla Camera dei deputati, ma spero che si vada un po' oltre le risposte di circostanza che ci sono state nei mesi scorsi. Mi aspetto da lei una risposta chiara per quanto riguarda la messa in sicurezza, la realizzazione di una terza corsia del corridoio adriatico e per capire che cosa ha intenzione di fare il suo Ministero per sollecitare il gestore Autostrade per l'Italia affinché riduca la tariffa di pedaggio attuale.</seg>
               <seg xml:id="ParlaMint-IT_2020-02-13-LEG18-Sed-191.seg106">PRESIDENTE. Il ministro delle infrastrutture e dei trasporti, onorevole De Micheli, ha facoltà di rispondere all'interrogazione testé illustrata, per tre minuti.</seg>
            </u>
            <note type="speaker">DE MICHELI</note>
            <note type="role">ministro delle infrastrutture e dei trasporti</note>
            <u ana="#guest" who="#DeMicheliPaola" xml:id="ParlaMint-IT_2020-02-13-LEG18-Sed-191.u51">
               <seg xml:id="ParlaMint-IT_2020-02-13-LEG18-Sed-191.seg107">Signor Presidente, sulla tratta autostradale A14 Bologna-Taranto esistono attualmente molteplici restringimenti di carreggiata derivanti, sia dai provvedimenti di sequestro emessi dall'autorità giudiziaria, che dai cantieri attivi per gli interventi di manutenzione, con inevitabili disagi per l'utenza, in particolare nelle Regioni Abruzzo e Marche. In aggiunta, il concessionario autostradale, a seguito delle attività di verifica condotte dal Ministero e tenuto conto delle risultanze tecniche, ha adottato misure di regolazione del traffico finalizzate al mantenimento dei livelli di sicurezza.</seg>
               <seg xml:id="ParlaMint-IT_2020-02-13-LEG18-Sed-191.seg108">In occasione della limitazione al transito dei mezzi pesanti determinatasi sulla A14 in corrispondenza del viadotto Cerrano, il Ministero si è prontamente attivato per favorire celermente tutte le attività di verifica sullo stato delle infrastrutture e di monitoraggio della frana contigua attraverso l'attivazione del piano emergenziale. Tali misure sono state favorevolmente considerate dall'autorità giudiziaria, che ha disposto, qualche settimana fa, il dissequestro del viadotto. Tale provvedimento ha consentito il ripristino del transito ai mezzi pesanti sull'autostrada, con alcune limitazioni, superando, in tal modo, parte dei disagi connessi al congestionamento dell'autostrada in corrispondenza della tratta Pescara Nord- Giulianova.</seg>
               <seg xml:id="ParlaMint-IT_2020-02-13-LEG18-Sed-191.seg109">Per superare definitivamente le limitazioni connesse al sequestro delle barriere bordo ponte, il Ministero ha richiesto al concessionario la predisposizione di un programma di riqualificazione e sostituzione da attuare in tempi certi. Ad oggi, il concessionario Aspi ha presentato per buona parte delle barriere della A14 progetti definitivi già esitati dai competenti uffici del Ministero delle infrastrutture per la parte tecnica.</seg>
               <seg xml:id="ParlaMint-IT_2020-02-13-LEG18-Sed-191.seg110">A breve, saranno sviluppati progetti esecutivi da sottoporre alla procedura di approvazione convenzionalmente prevista. Al contempo, il Ministero delle infrastrutture sta valutando gli interventi di potenziamento della capacità di traffico per tener conto del costante incremento di domanda generatasi negli ultimi anni su quella tratta della A14.</seg>
               <seg xml:id="ParlaMint-IT_2020-02-13-LEG18-Sed-191.seg111">Per quanto concerne la possibilità di una riduzione temporanea dei pedaggi e di eventuali misure compensative, ho chiesto al concessionario di predisporre un piano che contempli entrambe le misure. Quanto poi alla dorsale ferroviaria adriatica, evidenzio che si tratta di una linea interamente elettrificata e interessata, anche negli ultimi anni, da importanti investimenti di potenziamento.</seg>
               <seg xml:id="ParlaMint-IT_2020-02-13-LEG18-Sed-191.seg112">Il Contratto di programma 2017-2021 ha inoltre pianificato, e interamente finanziato, il progetto di velocizzazione della linea adriatica, per un totale di 617 milioni di euro, con l'obiettivo di raggiungere, su oltre il 60 per cento dei 750 chilometri totali, la velocità di percorrenza di 200 chilometri all'ora, che consentirà di ridurre di un'ora i tempi di spostamento ferroviario tra Bologna e Lecce.</seg>
               <seg xml:id="ParlaMint-IT_2020-02-13-LEG18-Sed-191.seg113">PRESIDENTE. Ha facoltà di intervenire in replica il senatore Calandrini, per due minuti.</seg>
            </u>
            <note type="speaker">CALANDRINI (FdI)</note>
            <u ana="#regular" who="#CalandriniNicola" xml:id="ParlaMint-IT_2020-02-13-LEG18-Sed-191.u52">
               <seg xml:id="ParlaMint-IT_2020-02-13-LEG18-Sed-191.seg114">Signor Ministro, la ringrazio per la risposta ma, chiaramente, non siamo assolutamente soddisfatti, perché non si entra nel merito delle questioni che ho posto.</seg>
               <seg xml:id="ParlaMint-IT_2020-02-13-LEG18-Sed-191.seg115">Ci troviamo dinanzi ad un Governo che insegue i problemi ogni qualvolta si manifestano, ma non fa un'adeguata programmazione per porre in essere una strategia di lungo respiro. Faccio anche notare, sommessamente, che le note e le sollecitazioni più volte reiterate dal presidente alla Regione Abruzzo Marco Marsilio sono antecedenti al blocco dell'autostrada A14, verificatosi nelle ultime settimane.</seg>
               <seg xml:id="ParlaMint-IT_2020-02-13-LEG18-Sed-191.seg116">Questo anche alla luce di quanto ha detto solo qualche mese fa il presidente Conte, sulla crescita dell'Italia che dipendeva molto dal riscatto del Sud della nazione, facendo riferimento ad un piano straordinario di interventi del Governo per il Meridione, che comprendeva anche il potenziamento delle infrastrutture di cui noi ora parliamo.</seg>
               <seg xml:id="ParlaMint-IT_2020-02-13-LEG18-Sed-191.seg117">Per noi è arrivato il momento di passare dalle parole ai fatti e noi di Fratelli d'Italia continueremo a vigilare ed ad insistere su questa tematica, affinché le Regioni del Sud possano portare le loro bellezze e i loro prodotti ovunque nel mondo.</seg>
               <kinesic type="applause">
                  <desc>Applausi dal Gruppo FdI.</desc>
               </kinesic>
            </u>
         </div>
         <div type="debateSection">
            <head>(3-01381) - Question time su andamento e priorità investimenti infrastrutturali del Governo</head>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u53">
               <seg xml:id="ParlaMint-IT_2020-02-13-LEG18-Sed-191.seg118">Il senatore D'Arienzo ha facoltà di illustrare l'interrogazione 3-01381 sull'andamento e le priorità degli investimenti infrastrutturali del Governo, per tre minuti.</seg>
            </u>
            <note type="speaker">D'ARIENZO (PD)</note>
            <u ana="#regular" who="#DArienzoVincenzo" xml:id="ParlaMint-IT_2020-02-13-LEG18-Sed-191.u54">
               <seg xml:id="ParlaMint-IT_2020-02-13-LEG18-Sed-191.seg119">Signor Ministro, il Partito Democratico, confermando la sua vocazione, ritiene imprescindibili gli investimenti pubblici quale volano per la crescita, a sostegno, quindi, dell'occupazione e dello sviluppo.</seg>
               <seg xml:id="ParlaMint-IT_2020-02-13-LEG18-Sed-191.seg120">Siamo convinti che la velocità della ripresa economica e la competitività del nostro Paese dipendano anche dalla realizzazione di importanti investimenti, sia pubblici che privati, perché è sulle opere pubbliche che si misura la capacità di dotare l'Italia di un sistema di infrastrutture connesso, moderno, integrato e capace di creare sviluppo.</seg>
               <seg xml:id="ParlaMint-IT_2020-02-13-LEG18-Sed-191.seg121">Il Governo sta affrontando, e bene, questa strategia di crescita e lo sta facendo seguendo criteri di sostenibilità, che tengano conto degli impatti sociali e ambientali delle opere, attesa anche la delicatezza del momento storico.</seg>
               <seg xml:id="ParlaMint-IT_2020-02-13-LEG18-Sed-191.seg122">Pur nelle difficoltà, la legge di bilancio 2020 e in particolare i fondi che sono stati stabiliti fino al 2034 ne sono la prova concreta. Ci sono importanti risorse per gli investimenti delle amministrazioni centrali, nonché per i Comuni, le Regioni, le Province, le Città metropolitane, per la messa in sicurezza di edifici compreso l'efficientamento energetico.</seg>
               <seg xml:id="ParlaMint-IT_2020-02-13-LEG18-Sed-191.seg123">L'elenco delle opere è molto lungo, lei ne è a conoscenza, e comprende l'edilizia pubblica, la rigenerazione urbana, la manutenzione della rete viaria, ponti e viadotti compresi, il dissesto idrogeologico, la prevenzione del rischio sismico, la valorizzazione dei beni culturali ed ambientali. Ovviamente, l'ingente stanziamento di risorse previsto nella legge di bilancio per le opere pubbliche deve essere accompagnato, nei prossimi mesi, dall'adozione di provvedimenti e misure, che ne favoriscano la progettazione e quindi la più rapida realizzazione possibile.</seg>
               <seg xml:id="ParlaMint-IT_2020-02-13-LEG18-Sed-191.seg124">Signor Ministro, poiché, come lei sa, gli ultimi dati di questi giorni sull'economia del Paese evidenziano la necessità di avviare investimenti, che possano favorire la rapida ripresa economica e uno sviluppo al pari delle maggiori economie europee, poiché gli investimenti nelle infrastrutture sono un efficace strumento per un positivo impatto sul PIL e quindi sulla crescita, lo sviluppo e l'occupazione, le rivolgo una domanda semplice, diretta e senza filtri, ovvero: quali interventi e quali opere infrastrutturali potranno essere sbloccati, nei prossimi mesi, per far sì che quello che abbiamo previsto anche nella legge il bilancio possa realizzarsi?</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <seg xml:id="ParlaMint-IT_2020-02-13-LEG18-Sed-191.seg125">PRESIDENTE.Il ministro delle infrastrutture e dei trasporti, onorevole De Micheli, ha facoltà di rispondere all'interrogazione testé illustrata, per tre minuti.</seg>
            </u>
            <note type="speaker">DE MICHELI</note>
            <note type="role">ministro delle infrastrutture e dei trasporti</note>
            <u ana="#guest" who="#DeMicheliPaola" xml:id="ParlaMint-IT_2020-02-13-LEG18-Sed-191.u55">
               <seg xml:id="ParlaMint-IT_2020-02-13-LEG18-Sed-191.seg126">Signor Presidente, certamente abbiamo bisogno di infrastrutture utili, moderne, efficienti e sicure e abbiamo la necessità di eliminare tutti quegli ostacoli che, fino ad oggi, hanno rallentato l'efficace impiego delle risorse già disponibili.</seg>
               <seg xml:id="ParlaMint-IT_2020-02-13-LEG18-Sed-191.seg127">È indubbio, infatti, che gli investimenti pubblici siano indispensabili per la crescita del Paese. Fin dal primo giorno del nostro insediamento ho espressamente dato mandato agli uffici di procedere alla ricognizione puntuale di tutte le opere pubbliche, programmate e bloccate, individuando tutte le iniziative necessarie per il superamento delle problematiche, che ne avevano impedito l'avvio, ovvero ostacolato la realizzazione.</seg>
               <seg xml:id="ParlaMint-IT_2020-02-13-LEG18-Sed-191.seg128">Alla domanda su quali opere infrastrutturali verranno avviate nei prossimi mesi, rispondo che al Ministero delle infrastrutture e dei trasporti risultano assegnate, prima dell'approvazione dell'ultima legge di bilancio, risorse per circa 50 miliardi di euro, da utilizzare nei prossimi quindici anni, per la realizzazione di interventi nei vari settori di nostra competenza. La legge di bilancio per il 2020 ha aggiunto 30 miliardi di euro per la realizzazione di investimenti da parte delle amministrazioni centrali, ma anche periferiche, in opere pubbliche, per la messa in sicurezza della rete viaria, dei ponti e dei viadotti, nonché per la realizzazione di programmi innovativi per la qualità dell'abitare: solo per questo sono stanziati 850 milioni di euro.</seg>
               <seg xml:id="ParlaMint-IT_2020-02-13-LEG18-Sed-191.seg129">Molto importante saranno l'approvazione del regolamento unico, che ha qualche settimana di ritardo, per l'esigenza di condividere con gli stakeholder questo testo e, ovviamente, tutte le attività legate all'aggiornamento dei contratti di programma, sia dell'ANAS, ma in particolar modo di Rete ferroviaria italiana. Ebbene, in appena centosessantadue giorni, già con questa attività di natura politica e amministrativa, sono stati sbloccati opere e finanziamenti ad enti locali per altre opere e trasporti, immediatamente cantierabili, per un valore complessivo di 9,6 miliardi di euro. Cito alcuni degli interventi sbloccati: 470 milioni di euro per la messa in sicurezza di linee ferroviarie locali, 250 milioni di euro per gli interventi relativi ai ponti del bacino del Po, 250 milioni di euro per il piano straordinari invasi, 500 milioni di euro per la Campogalliano Sassuolo, attesa da vent'anni, 75 milioni di euro per la salvaguardia della laguna di Venezia, 460 milioni di euro per la statale Telesina, 1,3 miliardi di euro per la statale Ionica, dove peraltro sarò il 10 marzo, oltre ai 750 milioni di euro della Ragusa Catania, che saranno oggetto della delibera del prossimo CIPE. Aggiungo che lo scorso di mese di dicembre abbiamo sbloccato 2,3 miliardi di euro, che abbiamo assegnato ai Comuni per lo sviluppo di sistemi di trasporto rapido di massa e 2,2 miliardi di euro, che abbiamo assegnato alle Regioni, per il rinnovo di autobus, con tecnologie alternative, nell'ambito del Piano nazionale strategico per la mobilità sostenibile. In pochi mesi, siamo dunque riusciti a dare un nuovo ed importante impulso agli investimenti pubblici, nell'assoluta convinzione che, oltre a modernizzare le infrastrutture del Paese, essi generano occupazione. Siamo certi che di più e ancora di più potremo fare, certamente con l'aiuto del Parlamento, nei prossimi passaggi legislativi che aspettano il nostro Governo.</seg>
               <kinesic type="applause">
                  <desc>Applausi dal Gruppo PD</desc>
               </kinesic>
               <seg xml:id="ParlaMint-IT_2020-02-13-LEG18-Sed-191.seg130">PRESIDENTE.Ha facoltà di intervenire in replica il senatore Astorre, per due minuti.</seg>
            </u>
            <note type="speaker">ASTORRE (PD)</note>
            <u ana="#regular" who="#AstorreBruno" xml:id="ParlaMint-IT_2020-02-13-LEG18-Sed-191.u56">
               <seg xml:id="ParlaMint-IT_2020-02-13-LEG18-Sed-191.seg131">Signor Presidente, signor Ministro, grazie infinite, anche per aver colto, nel suo intervento, l'essenza dell'interrogazione e del problema che abbiamo posto, ovvero che la vera emergenza del Paese è costituita dall'economia e dal lavoro. Questa è la vera emergenza che dobbiamo affrontare e in tale ambito gli investimenti pubblici, in tutte le ramificazioni che lei ha sottolineato, sono assolutamente fondamentali. Naturalmente lei coglie anche meglio di me quanto gli investimenti pubblici per loro natura siano anticiclici, cioè quanto possono servire a rilanciare l'economia in un momento di crisi. Peraltro io ho avuto l'onore di fare un lavoro simile al suo dal 2005 al 2010 come assessore ai lavori pubblici della Regione Lazio, in un'epoca che dista forse come un'era geologica da quella odierna.</seg>
               <seg xml:id="ParlaMint-IT_2020-02-13-LEG18-Sed-191.seg132">Tuttavia, al di là dell'importanza degli investimenti di cui lei ha parlato, va sottolineata l'importanza dei tempi rapidi di esecuzione. A mio avviso non sempre negli ultimi anni le riforme che abbiamo fatto sono andate in questa direzione; se occorre rimettiamoci mano, però il tema è essere veloci dal momento dello stanziamento a quello della realizzazione, perché i cittadini e gli investimenti in infrastrutture non possono aspettare, perché l'ammodernamento di questo Paese è nelle corde di questa maggioranza e di questo Governo</seg>
               <kinesic type="applause">
                  <desc>Applausi dal Gruppo PD.</desc>
               </kinesic>
            </u>
         </div>
         <div type="debateSection">
            <head>(3-01380) - Question time su aggiornamento piani economico-finanziari società concessionarie autostradali</head>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u57">
               <seg xml:id="ParlaMint-IT_2020-02-13-LEG18-Sed-191.seg133">Il senatore Corti ha facoltà di illustrare l'interrogazione 3-01380 sull'aggiornamento dei piani economico-finanziari delle società concessionarie autostradali, per tre minuti.</seg>
            </u>
            <note type="speaker">CORTI (L-SP-PSd'Az)</note>
            <u ana="#regular" who="#CortiStefano" xml:id="ParlaMint-IT_2020-02-13-LEG18-Sed-191.u58">
               <seg xml:id="ParlaMint-IT_2020-02-13-LEG18-Sed-191.seg134">Signor Presidente, ringrazio il Ministro per l'attenzione che ci vorrà dedicare. L'articolo 16 del decreto-legge n. 109 del 2018, incidendo sull'Autorità di regolazione dei trasporti (ART), ha attribuito a quest'ultima il compito di stabilire dei nuovi sistemi tariffari dei pedaggi autostradali basati sul metodo del price cap, ossia del tetto ai prezzi, efficaci anche nei confronti delle concessioni già in essere e non soltanto per le nuove, laddove, in precedenza, al concessionario erano riconosciuti aumenti annuali di pedaggio pari al 70 per cento dell'inflazione. I nuovi sistemi tariffari dei pedaggi autostradali, basati sul metodo del price cap, sono stati definiti dall'ART con apposite delibere nel giugno 2019. L'articolo 13 del decreto-legge 30 dicembre 2019, n. 162 (cosiddetto milleproroghe, attualmente in conversione alla Camera dei deputati in prima lettura), ha stabilito il blocco dell'aumento dei pedaggi autostradali per quelle società concessionarie il cui periodo regolatorio quinquennale, indi il relativo piano economico-finanziario, siano pervenuti a scadenza. Il piano economico-finanziario (PEF) è quel piano che il concessionario sottopone allo Stato per regolare i propri investimenti (ad esempio nella manutenzione dell'infrastruttura conceduta) e i relativi mezzi economici per farvi fronte, da recuperare con l'aumento dei pedaggi; il medesimo articolo 13 del decreto-legge milleproroghe ha fissato al 30 marzo 2020 il termine entro il quale i concessionari presentano al concedente le proposte di aggiornamento dei piani economico-finanziari, riformulate ai sensi dei nuovi criteri tariffari stabiliti dall'ART con le delibere predette, e al 31 luglio 2020 il termine ultimo entro il quale l'aggiornamento dei PEF deve perfezionarsi. In data antecedente all'entrata in vigore delle disposizioni citate in premessa, alcune società concessionarie hanno presentato delle proposte di aggiornamento dei piani economico-finanziari informati ai criteri di tariffazione previgenti e attendono - in alcuni casi dal 2018 - l'approvazione da parte del Ministero delle infrastrutture e dei trasporti. A quanto risulta agli interroganti, allo stato attuale sei concessioni sono scadute, devono essere riassegnate e sono pertanto prive di piano economico-finanziario; una concessione (autostrada Asti-Cuneo) è in riscrittura; 13 piani economico-finanziari sono da aggiornare, in quanto il periodo regolatorio è pervenuto a scadenza nel 2019. I piani economico-finanziari in attesa di approvazione prevedono investimenti per un totale di circa 11 miliardi, di cui 7,2 miliardi per il periodo regolatorio 2019-2029, cui si aggiungono i 4,1 miliardi previsti per la realizzazione della Gronda di Genova. Avviandomi alla conclusione, chiediamo al Ministro come intenda adoperarsi al fine di pervenire, in tempi brevissimi, all'approvazione definitiva delle proposte di aggiornamento dei PEF delle società concessionarie, così da sbloccare immediatamente gli investimenti previsti nei medesimi piani, che ammontano a circa 11 miliardi di euro nell'arco di un decennio, anche alla luce dei procedimenti di revoca di talune concessioni autostradali che il Governo ha intenzione di avviare. PRESIDENTE. Il ministro delle infrastrutture e dei trasporti, onorevole De Micheli, ha facoltà di rispondere all'interrogazione testé illustrata, per tre minuti.</seg>
            </u>
            <note type="speaker">DE MICHELI</note>
            <note type="role">ministro delle infrastrutture e dei trasporti</note>
            <u ana="#guest" who="#DeMicheliPaola" xml:id="ParlaMint-IT_2020-02-13-LEG18-Sed-191.u59">
               <seg xml:id="ParlaMint-IT_2020-02-13-LEG18-Sed-191.seg135">Gli atti convenzionali che regolano le concessioni autostradali stabiliscono il termine di ciascun periodo regolatorio in cinque anni per l'aggiornamento dei PEF. In occasione di ciascun aggiornamento si provvede all'adeguamento del piano degli investimenti, alla riprogrammazione dei parametri tecnici, nonché alla determinazione dei livelli tariffari futuri. Con il decreto-legge n. 109 del 2018, convertito nella legge n. 130 del 2018, si è prevista l'applicazione del nuovo regime tariffario dell'Autorità dei trasporti, che è improntato al principio del price cap. L'Autorità dei trasporti (ART), con delibera n. 16 del 2019, ha avviato la consultazione che si è conclusa a giugno del 2019, con l'emanazione di sedici delibere riferibili alle società concessionarie con periodo regolatorio scaduto. A partire dallo stesso mese di giugno, in osservanza al nuovo contesto di riferimento, la Direzione generale per la vigilanza sulle concessioni autostradali ha richiesto alle società concessionarie interessate di predisporre i piani conformi alla nuova disciplina. A detta richiesta è stato dato seguito, peraltro in misura molto parziale, solo da alcuni concessionari. L'articolo 13 del decreto-legge n. 162 del 2019 ha previsto una dettagliata tempistica per la presentazione delle proposte di PEF da parte delle società concessionarie e per il perfezionamento dell' iter approvativo, stabilendo così un contesto di maggior certezza nei tempi e nella regolazione dei rapporti concessori. Nelle more dell'aggiornamento dei PEF, il Ministero ha formalmente richiesto alle società concessionarie di proseguire negli investimenti già assentiti in passato all'interno delle concessioni, la cui realizzazione pertanto prescinde dai tempi di aggiornamento dei piani economici finanziari. Contestualmente, il Ministero ha disposto che i concessionari pongano in essere le progettazioni e gli interventi necessari a garantire la sicurezza della infrastruttura autostradale. Identica disposizione è stata impartita anche alle società titolari di concessioni scadute. In relazione a queste concessioni, sono state avviate tutte le procedure per l'individuazione del nuovo concessionario e quindi per l'avviamento della fase di gara. Evidenzio comunque che in attuazione delle disposizioni impartite ai concessionari, da settembre 2019 sono stati sbloccati interventi relativi ad investimenti concessori per oltre 800 milioni di euro. PRESIDENTE.Ha facoltà di intervenire in replica la senatrice Pergreffi, per due minuti.</seg>
            </u>
            <note type="speaker">PERGREFFI (L-SP-PSd'Az)</note>
            <u ana="#regular" who="#PergreffiSimona" xml:id="ParlaMint-IT_2020-02-13-LEG18-Sed-191.u60">
               <seg xml:id="ParlaMint-IT_2020-02-13-LEG18-Sed-191.seg136">La ringrazio, Ministro, ma non ci riteniamo soddisfatti di questa risposta, perché comunque anche oggi la Corte dei conti è intervenuta dicendo che è necessario sbloccare il piano di investimenti in Italia. Tantissime opere sono bloccate, perché le società concessionarie sono sottoposte a questo regime di incertezza. Non ci ha risposto su quanto ha intenzione di fare il Governo in questo momento, con la revisione dei contratti delle società concessionarie e sulla revisione di talune concessioni, dal momento che si parla addirittura della revoca di alcune di queste. Nel momento stesso in cui si parla di revoca, ci chiediamo anche come possano investire le concessionarie autostradali. La chiarezza è fondamentale in questa fase, perché come ha detto anche oggi la Corte dei conti, è necessario un piano di investimenti per far ripartire il Paese. Sulla revoca delle concessioni autostradali, invece, come sempre c'è il silenzio da parte vostra, perché per liti vostre interne non c'è chiarezza.</seg>
               <seg xml:id="ParlaMint-IT_2020-02-13-LEG18-Sed-191.seg137">Anch'io sono donna e anch'io riesco a fare due cose contemporaneamente, ma almeno l'educazione di guardare in faccia chi le sta rispondendo sarebbe gradita.</seg>
               <kinesic type="applause">
                  <desc>Applausi dal Gruppo L-SP-PSd'Az.</desc>
               </kinesic>
            </u>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u61">
               <seg xml:id="ParlaMint-IT_2020-02-13-LEG18-Sed-191.seg138">La prego, non tocca a lei fare queste osservazioni e credo che il Ministro sia ancora in grado di guardare un telefono ed ascoltare, almeno me lo auguro.</seg>
            </u>
         </div>
         <div type="debateSection">
            <head>(3-01383) - Question time su investimenti necessari a ridurre divario infrastrutturale fra Nord e Sud del Paese</head>
            <note>La senatrice Giammanco ha facoltà di illustrare l'interrogazione 3-01383 sugli investimenti necessari a ridurre il divario infrastrutturale tra Nord e Sud del Paese, per tre minuti.</note>
            <note type="speaker">GIAMMANCO (FIBP-UDC)</note>
            <u ana="#regular" who="#GiammancoGabriella" xml:id="ParlaMint-IT_2020-02-13-LEG18-Sed-191.u62">
               <seg xml:id="ParlaMint-IT_2020-02-13-LEG18-Sed-191.seg139">Signor Ministro, oggi Forza Italia ha scelto di parlarle di Sud e di toccare un argomento che in realtà per il suo peso specifico, per la sua rilevanza e per le sue ricadute economiche riguarda lo sviluppo di tutto il Paese. Lei sa bene, Ministro, che l'inaccettabile divario infrastrutturale tra Nord e Sud Italia è una delle cause principali della perenne crisi economica del Mezzogiorno e del conseguente e crescente fenomeno del suo spopolamento, che riguarda - ahimè -soprattutto i giovani e i soggetti più qualificati: un dramma, quello dell'emigrazione, che priva il Sud delle sue risorse migliori.</seg>
               <seg xml:id="ParlaMint-IT_2020-02-13-LEG18-Sed-191.seg140">Il nostro Mezzogiorno vive una crisi persistente, diffusa, endemica. La questione meridionale, di fatto, non è stata mai risolta e chi governa - lo dico da siciliana - ha nei confronti dei meridionali delle responsabilità enormi.</seg>
               <seg xml:id="ParlaMint-IT_2020-02-13-LEG18-Sed-191.seg141">Non possiamo ancora vivere in un Paese spaccato. Non dobbiamo permettere che esistano due "Italie" che viaggiano a velocità diverse. Lei, Ministro, potrebbe obiettare che si è insediata da poco e che è cambiata la compagine governativa rispetto allo scorso anno, ma non sta a me ricordarle che il premier Conte, che dovrebbe guidare l'azione di Governo e dettarne la linea, è sempre rimasto al suo posto e non avrebbe dovuto cambiare idea sul da farsi per dare dignità al Sud. È fin troppo evidente che si è perso e si continua a perdere tempo in polemiche continue. Il film a cui stiamo assistendo non è cambiato: discussioni infinite caratterizzano la vostra improbabile maggioranza e continuano a paralizzare l'azione di governo. Sia il vostro Esecutivo che quello precedente hanno pensato che la risposta a un Mezzogiorno agonizzante fossero il mero assistenzialismo, i sussidi e il reddito di cittadinanza, ma ciò di cui abbiamo bisogno non è l'aiutino fine a se stesso, bensì una politica volta all'infrastrutturazione di un territorio che ha tutte le carte in regola per rilanciare l'economia del Paese e attrarre nuovi investimenti. I dati sulle infrastrutture al Sud sono drammatici: per quanto riguarda la rete ferroviaria in Sicilia e in Sardegna ci sono 36 chilometri ogni mille chilometri quadrati. La situazione delle linee autostradali e viarie non è diversa, per non parlare dell'alta velocità che manca e della mancata realizzazione del Ponte sullo Stretto che Silvio Berlusconi e Forza Italia hanno sempre sostenuto per rilanciare l'economia, non solo siciliana, ma di tutto il Paese. Quindi, Ministro, le chiedo, visto che lei più volte ha annunciato un piano di investimenti proprio diretto a quest'area del Paese, cosa in concreto intenda fare per destinare realmente al Sud e alle isole Sicilia e Sardegna le risorse necessarie ad affrontare la nostra emergenza infrastrutturale. PRESIDENTE. Il ministro delle infrastrutture e dei trasporti, onorevole De Micheli, ha facoltà di rispondere all'interrogazione testé illustrata, per tre minuti.</seg>
            </u>
            <note type="speaker">DE MICHELI</note>
            <note type="role">ministro delle infrastrutture e dei trasporti</note>
            <u ana="#guest" who="#DeMicheliPaola" xml:id="ParlaMint-IT_2020-02-13-LEG18-Sed-191.u63">
               <seg xml:id="ParlaMint-IT_2020-02-13-LEG18-Sed-191.seg142">Signor Presidente, come già evidenziato nella risposta alla precedente interrogazione, è indubbio che gli investimenti pubblici siano indispensabili per la crescita di questo Paese.</seg>
               <seg xml:id="ParlaMint-IT_2020-02-13-LEG18-Sed-191.seg143">In questo senso, è precipuo intendimento del Governo porre in essere tutte le iniziative necessarie per dotare le Regioni del Sud del Paese di un adeguato sistema di infrastrutture.</seg>
               <seg xml:id="ParlaMint-IT_2020-02-13-LEG18-Sed-191.seg144">Con specifico riguardo alle infrastrutture viarie, evidenzio che l'aggiornamento del Contratto di programma ANAS 2016-2020 prevede l'attivazione di 255 interventi (nuove opere, adeguamenti e messa in sicurezza, completamenti di itinerari esistenti) per un investimento di circa 20,1 miliardi di euro, cui si aggiungono 8,2 miliardi di investimenti in manutenzione programmata ed ulteriori investimenti per 1,2 miliardi. Il volume complessivo degli interventi effettuati da ANAS è, dunque, di circa 30 miliardi di euro. Ebbene, circa 16 miliardi - ovvero il 52 per cento del totale - sono destinati al Sud e alle isole.</seg>
               <seg xml:id="ParlaMint-IT_2020-02-13-LEG18-Sed-191.seg145">Nel dettaglio, risultano finanziati interventi pari a circa 360 milioni di euro in Molise, a circa 850 milioni di euro in Abruzzo, a oltre 2 miliardi di euro in Campania, a 1,4 miliardi in Basilicata, a 1,6 miliardi di euro in Puglia, a circa 4 miliardi di euro in Calabria, a 3,5 miliardi di euro nella Regione Sicilia e ad oltre 2 miliardi di euro in Sardegna. Confermo che il prossimo 10 marzo sarò in Calabria per inaugurare il terzo megalotto della Strada statale 106 Jonica, che è una gara di appalto di oltre 1,3 miliardi.</seg>
               <seg xml:id="ParlaMint-IT_2020-02-13-LEG18-Sed-191.seg146">Con specifico riguardo alla rete infrastrutturale ferroviaria, rappresento che il Contratto di programma investimenti RFI 2017-2021 prevede l'effettuazione di interventi al Sud pari al 36 per cento delle risorse stanziate, percentuale che, in sede di aggiornamento per gli anni 2018 e 2019, è stata elevata rispettivamente al 48 per cento e al 41 per cento. Nel dettaglio, evidenzio che sono stati previsti e finanziati interventi relativi all'Alta velocità Napoli-Foggia-Bari (pari a 5,8 miliardi), al raddoppio della linea Bari-Taranto (479 milioni), all' upgrading tecnologico e al potenziamento infrastrutturale della linea Salerno-Reggio Calabria (450 milioni di euro, che con il prossimo decreto implementeremo per oltre 3 miliardi di euro per arrivare all'Alta velocità di rete su questa tratta), al raddoppio Bari-Taranto, alla rete ferroviaria siciliana (raddoppio della Messina-Catania con un investimento di 2,3 miliardi di euro, raddoppio della Messina-Siracusa, con un investimento di 127 milioni e raddoppio della Palermo-Messina). Ho qui un lungo elenco che, visto che ho terminato il tempo a mia disposizione, gentile senatrice, le consegnerò brevi manu. Da ultimo, rappresento che gli uffici del Ministero sono al lavoro per la revisione del piano nazionale degli aeroporti, nonché per l'individuazione delle misure che possano rendere maggiormente competitiva la rete dei porti italiani, anche attraverso pesanti interventi sull'intermodalità. Per le opere già sbloccate, rinvio a quanto detto durante questo question time. PRESIDENTE. Ha facoltà di intervenire in replica la senatrice Giammanco, per due minuti.</seg>
            </u>
            <note type="speaker">GIAMMANCO (FIBP-UDC)</note>
            <u ana="#regular" who="#GiammancoGabriella" xml:id="ParlaMint-IT_2020-02-13-LEG18-Sed-191.u64">
               <seg xml:id="ParlaMint-IT_2020-02-13-LEG18-Sed-191.seg147">Signor Presidente, Ministro, la ringrazio per la sua risposta, ma lei sa che oggi ha parlato di investimenti davvero molto importanti, per cui mi scuserà se io, da donna del Sud, prima ancora che da parlamentare, ho molte perplessità sulle sue parole e sul fatto che queste si tradurranno in atti concreti e, aggiungo, in tempi ragionevoli.</seg>
               <seg xml:id="ParlaMint-IT_2020-02-13-LEG18-Sed-191.seg148">Lei sa meglio di me che non serve soltanto stanziare dei fondi ed esprimere la volontà di investirli. Occorre intervenire in maniera efficace su una delle più gravi malattie di questo Paese, cioè l'eccessiva burocrazia. Semplificare deve essere la parola d'ordine: servono leggi speciali che possano dare risposte immediate all'emergenza del Sud; serve superare il codice degli appalti, la cui riforma, di fatto, ha ostacolato l'infrastrutturazione e complicato il quadro, anziché semplificarlo. Dobbiamo evitare che le inchieste giudiziarie si abbattano come clave sull' iter dei lavori, bloccando la realizzazione delle opere. Ministro, io sinceramente spero che il Governo riesca a portare a compimento le promesse fatte. Sono convinta che la forza politica che saprà interpretare davvero le istanze del Sud si garantirà il governo del Paese per i prossimi anni. Occorrono volontà e lungimiranza, serve una chiara visione di Paese, che purtroppo un Governo debole - mi permetta di dirlo - come il vostro non può avere. Occorre uscire dalla logica perversa dell'assistenzialismo, che parte da una sottovalutazione delle capacità individuali ed è la risposta che richiede meno sforzo, meno impegno, meno coraggio. Investire nel Sud equivale a investire nell'Italia intera; significa credere che il Meridione sia un valore aggiunto e non una zavorra. Investire nel Sud, Ministro, significa dare fiducia, dare speranza a un popolo affamato e desideroso di farcela, senza essere costretto ad abbandonare le sue radici. Investire nel Sud vuol dire dare attuazione a quel principio dell'uguaglianza sostanziale, che è alla base anche della nostra Costituzione e che la nostra Costituzione ha sancito, ma che questo Governo sembra avere dimenticato.</seg>
            </u>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u65">
               <seg xml:id="ParlaMint-IT_2020-02-13-LEG18-Sed-191.seg149">Lo svolgimento delle interrogazioni a risposta immediata ( question time ) all'ordine del giorno è così esaurito.</seg>
            </u>
         </div>
         <div type="debateSection">
            <head>Atti e documenti, annunzio</head>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u66">
               <seg xml:id="ParlaMint-IT_2020-02-13-LEG18-Sed-191.seg150">Le mozioni, le interpellanze e le interrogazioni pervenute alla Presidenza, nonché gli atti e i documenti trasmessi alle Commissioni permanenti ai sensi dell'articolo 34, comma 1, secondo periodo, del Regolamento sono pubblicati nell'allegato B al Resoconto della seduta odierna.</seg>
            </u>
         </div>
         <div type="debateSection">
            <head>Ordine del giorno per la seduta di martedì 18 febbraio 2020</head>
            <note type="role">PRESIDENTE</note>
            <u ana="#chair" who="#LaRussaIgnazio" xml:id="ParlaMint-IT_2020-02-13-LEG18-Sed-191.u67">
               <seg xml:id="ParlaMint-IT_2020-02-13-LEG18-Sed-191.seg151">Il Senato tornerà a riunirsi in seduta pubblica martedì 18 febbraio, alle ore 16, con il seguente ordine del giorno: ( Vedi ordine del giorno ) La seduta è tolta (ore 16,04).</seg>
            </u>
         </div>
      </body>
   </text>
</TEI>

