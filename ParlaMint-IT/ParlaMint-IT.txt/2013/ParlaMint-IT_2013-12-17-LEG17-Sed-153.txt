ParlaMint-IT_2013-12-17-LEG17-Sed-153.u1	La seduta è aperta (ore 16,35). Si dia lettura del processo verbale. ALBERTI CASELLATI, segretario, dà lettura del processo verbale della seduta pomeridiana del 12 dicembre. PRESIDENTE. Non essendovi osservazioni, il processo verbale è approvato.
ParlaMint-IT_2013-12-17-LEG17-Sed-153.u2	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.
ParlaMint-IT_2013-12-17-LEG17-Sed-153.u3	Onorevoli colleghi, all'ordine del giorno vi è la discussione del disegno di legge n. 1149. Il presidente della 5ᵃ Commissione permanente, senatore Azzollini, dovrebbe riferire sui lavori della stessa. Poiché non è presente in Aula, sospendo brevemente la seduta. (La seduta, sospesa alle ore 16,37, è ripresa alle ore 16,40). Riprendiamo i nostri lavori. Chiedo al presidente della 5ᵃ Commissione, senatore Azzollini, di riferire sui lavori della stessa relativi al disegno di legge n. 1149 oggi all'ordine del giorno dell'Assemblea.
ParlaMint-IT_2013-12-17-LEG17-Sed-153.u4	Signor Presidente, come ho già avuto modo di dire al presidente Grasso, che ringrazio per la sua attenzione, la Commissione bilancio non ha terminato l'esame del provvedimento. Grazie all'impegno che tutti i commissari stanno ponendo, noi riteniamo di poterlo concludere in Commissione entro la tarda serata di quest'oggi: abbiamo ragionevolissime probabilità che ciò avvenga, appunto, stasera per essere pronti, con un prodotto definito, per l'Aula domani mattina. Ovviamente questo spetta alla sua determinazione, ma noi le chiederemmo di poter portare in Aula un provvedimento concluso in Commissione.
ParlaMint-IT_2013-12-17-LEG17-Sed-153.u5	A seguito di quanto riferito dal presidente Azzollini, per dare modo alla Commissione bilancio di concludere i propri lavori, la discussione del decreto-legge in materia di enti territoriali è rinviata alla seduta antimeridiana di domani.
ParlaMint-IT_2013-12-17-LEG17-Sed-153.u6	Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.
ParlaMint-IT_2013-12-17-LEG17-Sed-153.u7	Il Senato tornerà a riunirsi domani, mercoledì 18 dicembre, in due sedute pubbliche, la prima alle ore 9,30 e la seconda alle ore 16,30, con il seguente ordine del giorno: (Vedi ordine del giorno) La seduta è tolta (ore 16,42).
