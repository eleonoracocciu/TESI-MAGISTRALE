ParlaMint-IT_2019-09-09-LEG18-Sed-147.u1	La seduta è aperta (ore 12,58). Si dia lettura del processo verbale. TOSATO, segretario, dà lettura del processo verbale della seduta del 20 agosto. PRESIDENTE. Non essendovi osservazioni, il processo verbale è approvato.
ParlaMint-IT_2019-09-09-LEG18-Sed-147.u2	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.
ParlaMint-IT_2019-09-09-LEG18-Sed-147.u3	Comunico che in data 4 settembre 2019 è stato presentato il seguente disegno di legge: dal Presidente del Consiglio dei ministri e dal Ministro dello sviluppo economico e del lavoro e delle politiche sociali «Conversione in legge del decreto-legge 3 settembre 2019, n. 101, recante disposizioni urgenti per la tutela del lavoro e per la risoluzione di crisi aziendali» (1476).
ParlaMint-IT_2019-09-09-LEG18-Sed-147.u4	Onorevoli colleghi, comunico di avere ricevuto la seguente lettera: «Roma, 5 settembre 2019 Gentile Presidente, La informo che il Presidente della Repubblica, con propri decreti in data 4 settembre 2019, ha accettato le dimissioni rassegnate il 20 agosto 2019 dal Gabinetto da me presieduto, nonché le dimissioni dalle rispettive cariche rassegnate dai Sottosegretari di Stato. Avendo accettato l'incarico di formare il Governo conferitomi in data 29 agosto 2019, il Presidente della Repubblica mi ha nominato, con proprio decreto in data 4 settembre 2019, Presidente del Consiglio dei ministri. Con ulteriore decreto in pari data, il Presidente della Repubblica, su mia proposta, ha nominato Ministri senza portafoglio l'onorevole dott. Federico D'INCA', la dott.ssa Paola PISANO, l'onorevole dott.ssa Fabiana DADONE, l'onorevole prof. Francesco BOCCIA, il dott. Giuseppe Luciano Calogero PROVENZANO, l'onorevole Vincenzo SPADAFORA, la prof.ssa Elena BONETTI, il Sig. Vincenzo AMENDOLA. Sono stati altresì nominati Ministri: - degli affari esteri e della cooperazione internazionale, l'onorevole Luigi DI MAIO; - dell'interno, il consigliere di Stato Luciana LAMORGESE; - della giustizia, l'onorevole avv. Alfonso BONAFEDE; - della difesa, l'onorevole dott. Lorenzo GUERINI; - dell'economia e delle finanze, il prof. Roberto GUALTIERI; - dello sviluppo economico, il senatore ing. Stefano PATUANELLI; - delle politiche agricole alimentari, forestali e del turismo, la senatrice Teresa BELLANOVA; - dell'ambiente e della tutela del territorio e del mare, Gen. Sergio COSTA; - delle infrastrutture e dei trasporti, l'onorevole dott.ssa Paola DE MICHELI; - del lavoro e delle politiche sociali, la senatrice Nunzia CATALFO; - dell'istruzione, dell'università e della ricerca, l'onorevole prof. Lorenzo FIORAMONTI; - per i beni e le attività culturali, l'onorevole avv. Dario FRANCESCHINI; - della salute, l'onorevole dott. Roberto SPERANZA. Inoltre, il Presidente della Repubblica, con proprio decreto in data 5 settembre 2019, adottato su mia proposta e sentito il Consiglio dei ministri, ha nominato l'onorevole dott. Riccardo FRACCARO Sottosegretario di Stato alla Presidenza del Consiglio dei ministri, con le funzioni di Segretario del Consiglio medesimo. Infine, con mio decreto in data 5 settembre 2019, sentito il Consiglio dei ministri, ho conferito ai Ministri senza portafoglio, a norma dell'articolo 9 della legge 23 agosto 1988, n. 400, i seguenti incarichi: - all'onorevole dott. Federico D'INCA' i rapporti con il Parlamento; - alla dott.ssa Paola PISANO l'innovazione tecnologica e la digitalizzazione; - all'onorevole dott.ssa Fabiana DADONE la pubblica amministrazione; - all'onorevole prof. Francesco BOCCIA gli affari regionali e le autonomie; - al dott. Giuseppe Luciano Calogero PROVENZANO il Sud e la coesione territoriale; - all'onorevole Vincenzo SPADAFORA le politiche giovanili e lo sport; - alla prof.ssa Elena BONETTI le pari opportunità e la famiglia; - al Sig. Vincenzo AMENDOLA gli affari europei. Con viva cordialità F.to Giuseppe Conte»
ParlaMint-IT_2019-09-09-LEG18-Sed-147.u5	L'ordine del giorno reca: «Consegna del testo delle dichiarazioni programmatiche del Presidente del Consiglio dei ministri». Ha facoltà di parlare il presidente del Consiglio dei ministri, professor Conte.
ParlaMint-IT_2019-09-09-LEG18-Sed-147.u6	Signor Presidente, gentili senatrici e senatori, come da ordine del giorno, sono qui per consegnare il testo delle dichiarazioni programmatiche che ho appena annunciato e illustrato alla Camera dei deputati. [[Applausi dai Gruppi M5S, PD e Misto-LeU.]]
ParlaMint-IT_2019-09-09-LEG18-Sed-147.u7	Ringrazio il Presidente del Consiglio dei ministri e prendo atto della consegna del testo delle comunicazioni già rese alla Camera dei deputati. Comunico che il documento consegnato sarà stampato e pubblicato nell'Allegato B al Resoconto della seduta odierna. Colleghi, sospendo la seduta che riprenderà al termine dei lavori della Conferenza dei Capigruppo, già convocata alle ore 15,30. (La seduta, sospesa alle ore 13,05, è ripresa alle ore 16,13).
ParlaMint-IT_2019-09-09-LEG18-Sed-147.u8	La Conferenza dei Capigruppo ha definito l'organizzazione del dibattito sulla fiducia al Governo. La discussione sulle comunicazioni del Presidente del Consiglio dei ministri si svolgerà nella seduta di domani, con inizio alle ore 10. Per la discussione sono state ripartite cinque ore e dieci minuti, sulla base di specifiche richieste dei Gruppi. La replica del Presidente del Consiglio dei ministri, prevista intorno alle ore 15,30, e le successive dichiarazioni di voto sulla fiducia avranno luogo con trasmissione diretta televisiva. La chiama avrà inizio intorno alle ore 17.
ParlaMint-IT_2019-09-09-LEG18-Sed-147.u9	Le mozioni, le interpellanze e le interrogazioni pervenute alla Presidenza, nonché gli atti e i documenti trasmessi alle Commissioni permanenti ai sensi dell'articolo 34, comma 1, secondo periodo, del Regolamento sono pubblicati nell'allegato B al Resoconto della seduta odierna.
ParlaMint-IT_2019-09-09-LEG18-Sed-147.u10	Il Senato tornerà a riunirsi in seduta pubblica domani, martedì 10 settembre, alle ore 10, con il seguente ordine del giorno: ( Vedi ordine del giorno ) La seduta è tolta (ore 16,14).
