ParlaMint-IT_2014-09-18-LEG17-Sed-313.u1	La seduta è aperta (ore 9,30). Si dia lettura del processo verbale. BERGER, segretario, dà lettura del processo verbale della seduta del giorno precedente.
ParlaMint-IT_2014-09-18-LEG17-Sed-313.u2	[[Domando di parlare.]] [[PRESIDENTE. Ne ha facoltà.]] Signor Presidente, chiedo la votazione del processo verbale, previa verifica del numero legale.
ParlaMint-IT_2014-09-18-LEG17-Sed-313.u3	Per saperlo: ci sono osservazioni al verbale nel suo contenuto? TOSATO (LN-Aut). Sì, certo, ci sono osservazioni rispetto al verbale. PRESIDENTE. Può dire quali, per favore? CALDEROLI (LN-Aut). Vogliamo votare contro e basta! PRESIDENTE. Se vuole intervenire il senatore Calderoli, ne ha facoltà.
ParlaMint-IT_2014-09-18-LEG17-Sed-313.u4	Signor Presidente, a me basta votare contro, poi le osservazioni le facciamo dopo. Però verifichiamo prima la presenza del numero legale.
ParlaMint-IT_2014-09-18-LEG17-Sed-313.u5	Va bene. Allora invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). SANTINI (PD). Signor Presidente, siamo tutti convocati dall'altra parte! PRESIDENTE. Lei segua la Presidenza. Invito i senatori a far constatare la loro presenza mediante procedimento elettronico. (Segue la verifica del numero legale). Il Senato non è in numero legale per deliberare, come previsto dall'articolo 107, comma 2, del Regolamento.
ParlaMint-IT_2014-09-18-LEG17-Sed-313.u6	Do all'Assemblea la seguente comunicazione: onorevoli colleghi, in relazione alla convocazione del Parlamento in seduta comune, l'esame degli argomenti all'ordine del giorno non avrà luogo. Il Senato tornerà a riunirsi oggi alle ore 16 per lo svolgimento del question time con il Ministro della difesa.
ParlaMint-IT_2014-09-18-LEG17-Sed-313.u7	[[Domando di parlare.]] [[PRESIDENTE. Ne ha facoltà.]] Mi scusi, signor Presidente: non per dare un suggerimento, però lei può, valutate le circostanze, riconvocarci in un'altra seduta, ma non può dare una comunicazione dopo che è stata verificata l'assenza del numero legale. Lei avrebbe dovuto sospendere la seduta per i richiesti venti minuti, ovvero, valutate le circostanze, riconvocarla per un orario e una data in cui la seduta era già convocata. Nessuna comunicazione può esserci data: si ferma tutto nel momento in cui non c'è il numero legale, perché non ci sono gli aventi diritto ad ascoltare.
ParlaMint-IT_2014-09-18-LEG17-Sed-313.u8	Quando, nel corso di una seduta, la Presidenza intenda rendere comunicazioni all'Assemblea e la stessa Assemblea non sia chiamata ad esprimersi con una votazione, non rappresenta causa ostativa dell'annuncio del Presidente né la mancanza del numero legale, né il richiamo all'ordine dei lavori o al Regolamento così come sono stati fatti, in quanto la comunicazione della Presidenza assume un significato preminente rispetto al successivo svolgersi dei lavori. Questo principio discende direttamente dalla previsione di quell'articolo 8 del Regolamento che lei ben conosce ed è stata da ultimo confermata nelle sedute del 28 dicembre 2013, n. 158, e del 2 gennaio 2014, n. 159. Il riferimento a questi precedenti assume particolare rilievo in quanto si trattava di comunicazioni rese all'Assemblea secondo l'articolo 77 della Costituzione. Quindi non sfugge ad alcuno che, nel caso di specie, la comunicazione del Presidente relativa alla convocazione del Parlamento in seduta comune discende direttamente dalla previsione costituzionale circa l'elezione dei giudici della Corte costituzionale e dei componenti del Consiglio superiore della magistratura. Questa è la decisione della Presidenza. [[Commenti del senatore Calderoli.]]
ParlaMint-IT_2014-09-18-LEG17-Sed-313.u9	Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna. Ricordo che il Senato tornerà a riunirsi in seduta pubblica oggi, alle ore 16, con l'ordine del giorno già stampato e distribuito. La seduta è tolta (ore 9,40).
