ParlaMint-IT_2014-06-03-LEG17-Sed-253.u1	La seduta è aperta (ore 16,31). Si dia lettura del processo verbale. GENTILE, segretario, dà lettura del processo verbale della seduta pomeridiana del 29 maggio.
ParlaMint-IT_2014-06-03-LEG17-Sed-253.u2	[[Domando di parlare.]] [[PRESIDENTE. Ne ha facoltà.]] Chiedo la votazione del processo verbale, previa verifica del numero legale. Verifica del numero legale
ParlaMint-IT_2014-06-03-LEG17-Sed-253.u3	Invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). Invito pertanto i senatori a far constatare la loro presenza mediante procedimento elettronico. (Segue la verifica del numero legale). Il Senato è in numero legale. Ripresa della discussione sul processo verbale PRESIDENTE. Metto ai voti il processo verbale. È approvato.
ParlaMint-IT_2014-06-03-LEG17-Sed-253.u4	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.
ParlaMint-IT_2014-06-03-LEG17-Sed-253.u5	Avverto che nel corso della seduta odierna potranno essere effettuate votazioni qualificate mediante il procedimento elettronico. Pertanto decorre da questo momento il termine di venti minuti dal preavviso previsto dall'articolo 119, comma 1, del Regolamento (ore 16,34).
ParlaMint-IT_2014-06-03-LEG17-Sed-253.u6	Onorevoli colleghi, dovremmo ora passare all'esame del disegno di legge di conversione in legge del decreto-legge recante misure urgenti per la competitività e la giustizia sociale. Il presidente Azzollini ha chiesto di intervenire per dare conto dei lavori delle Commissioni riunite. Ne ha facoltà.
ParlaMint-IT_2014-06-03-LEG17-Sed-253.u7	Signora Presidente, le Commissioni riunite 5ᵃ e 6ᵃ non hanno ancora completato l'esame del provvedimento che chiameremo, per semplicità, degli 80 euro. Pertanto, a nome mio e del presidente Marino, le chiedo di tener conto della possibilità di rinviare l'esame del disegno di legge alla seduta di domani mattina, assicurando che entro la serata chiuderemo i lavori delle Commissioni. Naturalmente, questo dipende sempre dalla disponibilità di tutti i senatori. Rilevo però che i lavori si stanno svolgendo con assoluta correttezza, con approfondimento dei problemi - che sono rilevanti - e con il determinante concorso di tutte le forze politiche presenti nelle Commissioni. Stiamo lavorando con grande serietà, e per questo le chiediamo di poter aggiornare i lavori dell'Aula a domani mattina: noi torneremmo immediatamente a lavorare nelle Commissioni, per concludere il nostro lavoro entro stasera. PRESIDENTE. Presidente Marino, conferma l'orientamento del presidente Azzollini?
ParlaMint-IT_2014-06-03-LEG17-Sed-253.u8	Signora Presidente, mi sembra una proposta che risponde ad un'esigenza obiettiva: rinviare la seduta a domani eviterebbe rinvii seguenti e ci consentirebbe di svolgere proficuamente i lavori delle Commissioni riunite fino al loro termine.
ParlaMint-IT_2014-06-03-LEG17-Sed-253.u9	Poiché non si fanno osservazioni, alla luce delle dichiarazioni del presidente Azzollini e del presidente Marino, l'esame del decreto-legge è rinviato alla seduta antimeridiana di domani, che inizierà alle ore 9,30.
ParlaMint-IT_2014-06-03-LEG17-Sed-253.u10	[[Domando di parlare.]] [[PRESIDENTE. Ne ha facoltà.]] Signora Presidente, il Ministro dell'interno, in occasione delle ultime elezioni per il Parlamento europeo, ha assegnato i seggi non in base alla disciplina della legge per le elezioni stesse, ma sulla base di un parere del Consiglio di Stato che suggerisce di applicare il sistema per l'elezione della Camera dei deputati. La invito, allora, signora Presidente, a richiedere che il Ministro dell'interno venga in Aula a riferire su questo punto. Si chiede altresì all'Ufficio elettorale centrale nazionale presso la Corte di cassazione di sospendere la proclamazione degli eletti al Parlamento europeo fino a quando non si sia definitivamente chiarita l'intera questione. Tale Ufficio, proprio perché composto da membri della Corte di cassazione, non può abdicare al proprio ruolo di ermeneutica diretta della legge recependo in maniera acritica le determinazioni contra legem del Ministero. In sintesi, si ritiene che, applicando la legge europea, ci sia una rideterminazione dei seggi assegnati nelle diverse circoscrizioni: per il Movimento 5 Stelle non andrebbero più alla circoscrizione Italia meridionale ma a quella dell'Italia insulare; per la Lega non andrebbero più alla circoscrizione Italia centrale ma a quella dell'Italia meridionale e, ovviamente, per il Nuovo Centrodestra non andrebbero più alla circoscrizione Italia insulare, ma a quella dell'Italia centrale. Se lei permette, vorrei consegnare anche le motivazioni tecniche e legislative di questa mia richiesta affinché siano allegate al Resoconto della seduta.
ParlaMint-IT_2014-06-03-LEG17-Sed-253.u11	La Presidenza l'autorizza in tal senso. Tali atti saranno trasmessi al Ministero dell'interno.
ParlaMint-IT_2014-06-03-LEG17-Sed-253.u12	Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.
ParlaMint-IT_2014-06-03-LEG17-Sed-253.u13	Il Senato tornerà a riunirsi domani, mercoledì 4 giugno 2014, in due sedute pubbliche, la prima alle ore 9,30 e la seconda alle ore 16,30, con il seguente ordine del giorno: (Vedi ordine del giorno) La seduta è tolta (ore 16,39).
