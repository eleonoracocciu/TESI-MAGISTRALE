ParlaMint-IT_2014-10-09-LEG17-Sed-329.u1	La seduta è aperta (ore 16,03). Si dia lettura del processo verbale. PETRAGLIA, segretario, dà lettura del processo verbale della seduta pomeridiana del giorno precedente.
ParlaMint-IT_2014-10-09-LEG17-Sed-329.u2	[[Domando di parlare.]] [[PRESIDENTE. Ne ha facoltà.]] Signora Presidente, innanzitutto mi rallegro per il fatto che il preannuncio di iniziative ha determinato una maggiore partecipazione alla seduta, solitamente deserta, dedicata allo svolgimento di interpellanze e interrogazioni. In merito al processo verbale, verifico che, ai sensi dell'articolo 60, comma 1, del Regolamento: «Di ogni seduta si redige il processo verbale, che deve contenere soltanto gli atti e le deliberazioni, indicando per le discussioni l'oggetto e i nomi di coloro che vi hanno partecipato». Credo debba essere indicato anche il nome di chi non vi ha partecipato per omissione nel fatto di concedere la parola. Voglio che resti chiaramente a verbale che ieri un Capogruppo, il mio, e il sottoscritto, hanno richiesto la parola. Ho avuto la conferma da parte dei Segretari d'Aula che le iscrizioni sono state trasmesse per iscritto alla Presidenza, inutilmente, perché non è stata poi concessa la parola. Preannuncio che la vicenda andrà discussa nelle sedi competenti ed ulteriormente approfondita, perché è ora che si torni a rispettare fino in fondo il nostro Regolamento. [[Applausi dai Gruppi LN-Aut eM5S]] La prassi la si può tirare, ma fino ad un certo punto, altrimenti la corda si spezza. Credo in ogni caso sia utile che vengano inseriti anche gli omessi interventi dei senatori a cui non è stato consentito parlare - ricordo che anche il collega Palma ha chiesto la parola - perché credo sia un fatto grave che deve essere riportato nel verbale. In ogni caso, prima di procedere alla votazione del processo verbale, chiedo la verifica del numero legale.
ParlaMint-IT_2014-10-09-LEG17-Sed-329.u3	Intanto desidero rispondere su una questione. Sicuramente tutto ciò che risulta nello stenografico va ovviamente, in quanto tale, messo nel verbale. Se lei dovesse avere ragione - non ho avuto ancora modo di leggere lo stenografico - sono certa che la Presidenza non intenzionalmente, visti gli attimi concitati che in quel momento si stavano vivendo, non ha corrisposto alla richiesta. In merito alla sua seconda richiesta, verifichiamo l'appoggio.
ParlaMint-IT_2014-10-09-LEG17-Sed-329.u4	Invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). Invito pertanto i senatori a far constatare la loro presenza mediante procedimento elettronico. (Segue la verifica del numero legale). Il Senato non è in numero legale. Voglio essere molto esplicita. Guardandoci in faccia e sapendo che questa è una seduta - come prima detto - dedicata al sindacato ispettivo, apprezzate le circostanze, tolgo la seduta.
ParlaMint-IT_2014-10-09-LEG17-Sed-329.u5	Presidente, non può chiudere la seduta. Lei ha l'obbligo di leggere prima l'ordine del giorno della prossima seduta. La seduta si apre con la lettura del processo verbale e si chiude con la lettura dell'ordine del giorno e dell'orario della seduta che seguirà.
ParlaMint-IT_2014-10-09-LEG17-Sed-329.u6	Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.
ParlaMint-IT_2014-10-09-LEG17-Sed-329.u7	Il Senato tornerà a riunirsi in seduta pubblica martedì 14 ottobre, alle ore 16,30, con il seguente ordine del giorno: (Vedi ordine del giorno) La seduta è tolta (ore 16,11).
