ParlaMint-IT_2017-11-27-LEG17-Sed-910.u1	La seduta è aperta (ore 16,30). Si dia lettura del processo verbale. PEGORER, segretario, dà lettura del processo verbale della seduta del 31 ottobre. PRESIDENTE. Non essendovi osservazioni, il processo verbale è approvato.
ParlaMint-IT_2017-11-27-LEG17-Sed-910.u2	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.
ParlaMint-IT_2017-11-27-LEG17-Sed-910.u3	Ha chiesto di intervenire il presidente Tonini per riferire sui lavori della 5ᵃ Commissione permanente. Ne ha facoltà.
ParlaMint-IT_2017-11-27-LEG17-Sed-910.u4	Signor Presidente, onorevoli colleghi, la 5ᵃ Commissione permanente sta procedendo, devo dire con un lavoro molto regolare, nell'esame del provvedimento sottoposto alla sua valutazione e dei molti emendamenti presentati dai senatori. Devo esprimere innanzitutto un ringraziamento e un riconoscimento a tutti i componenti della 5ᵃ Commissione, che si stanno impegnando in maniera molto forte, e in particolare ai Gruppi di opposizione, che hanno scelto un atteggiamento assolutamente responsabile e collaborativo. Siamo ad un buon punto del nostro lavoro: posso dire così. Dei tre grandi fascicoli - i colleghi sanno come funzionano i nostri lavori - di emendamenti segnalati, su cui - pur avendo un Regolamento diverso da quello della Camera che non ci esime dalla necessità di valutare anche tutti gli altri - in qualche modo si concentra l'attenzione della Commissione, due sono stati completati. Abbiamo però bisogno, signor Presidente, ancora di qualche ora di tempo per poter completare il nostro lavoro. Quindi sarei qui a chiederle di poter utilizzare ancora tutta la giornata di domani per i lavori della Commissione e quindi di poter arrivare in Assemblea, sperabilmente con il mandato al relatore - devo dire che tutti i Gruppi si stanno adoperando perché ciò possa avvenire - mercoledì mattina.
ParlaMint-IT_2017-11-27-LEG17-Sed-910.u5	Alla luce di quanto comunicato dal presidente Tonini, l'esame in Assemblea del disegno di legge di bilancio per l'anno finanziario 2018 avrà luogo mercoledì 29 novembre, dalle ore 9,30 e - se necessario - nella successiva seduta di giovedì 30 novembre, con inizio sempre alle ore 9,30, salvo successive determinazioni.
ParlaMint-IT_2017-11-27-LEG17-Sed-910.u6	Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.
ParlaMint-IT_2017-11-27-LEG17-Sed-910.u7	Il Senato tornerà a riunirsi in seduta pubblica mercoledì 29 novembre, alle ore 9,30, con il seguente ordine del giorno: (Vedi ordine del giorno) La seduta è tolta (ore 16,38).
