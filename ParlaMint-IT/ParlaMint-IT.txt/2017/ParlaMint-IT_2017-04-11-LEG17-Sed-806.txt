ParlaMint-IT_2017-04-11-LEG17-Sed-806.u1	La seduta è aperta (ore 16,33). Si dia lettura del processo verbale. SCOMA, segretario, dà lettura del processo verbale della seduta pomeridiana del 6 aprile.
ParlaMint-IT_2017-04-11-LEG17-Sed-806.u2	[[Domando di parlare.]] [[PRESIDENTE. Ne ha facoltà.]] Signor Presidente, chiedo la votazione del processo verbale, previa verifica del numero legale. Verifica del numero legale
ParlaMint-IT_2017-04-11-LEG17-Sed-806.u3	Invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). Invito pertanto i senatori a far constatare la loro presenza mediante procedimento elettronico. (Segue la verifica del numero legale). Il Senato è in numero legale. Ripresa della discussione sul processo verbale PRESIDENTE. Metto ai voti il processo verbale. È approvato.
ParlaMint-IT_2017-04-11-LEG17-Sed-806.u4	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.
ParlaMint-IT_2017-04-11-LEG17-Sed-806.u5	Avverto che nel corso della seduta odierna potranno essere effettuate votazioni qualificate mediante il procedimento elettronico. Pertanto decorre da questo momento il termine di venti minuti dal preavviso previsto dall'articolo 119, comma 1, del Regolamento (ore 16,36).
ParlaMint-IT_2017-04-11-LEG17-Sed-806.u6	[[Si leva in piedi e con lui tutta l'Assemblea]] Onorevoli colleghi, a meno di una settimana di distanza dall'attentato alla metropolitana di San Pietroburgo, il terrorismo è tornato a colpire. Nel pomeriggio di venerdì 7 aprile, un camion lanciato sulla folla in una delle principali strade commerciali del centro di Stoccolma, macabra emulazione delle dinamiche criminali delle stragi di Nizza, Berlino e Londra, ci ha consegnato un bilancio di quattro morti e quindici feriti. Ben più cruento è il bilancio delle vittime degli attentati kamikaze che, con almeno quarantacinque morti e circa centotrenta feriti, hanno macchiato di sangue la ricorrenza della Domenica delle Palme a Tanta, a Nord del Cairo, e ad Alessandria d'Egitto, entrambi all'interno o in prossimità di chiese della comunità dei cristiani copti. La barbarie terrorista si è manifestata a latitudini diverse. Nel caso di Stoccolma si è colpita una capitale europea simbolo della capacità di coniugare i valori di libertà con quelli dell'inclusione e del multiculturalismo. In Egitto sono stati aggrediti i luoghi di culto della più numerosa comunità cristiana del Medio Oriente, con l'intento di minare la possibilità di una pacifica convivenza di differenti culti religiosi. Dinanzi alla continua scia di attentati sanguinari del fondamentalismo, non si può che ribadire l'impegno delle istituzioni a contrastare la minaccia terroristica, riaffermando contestualmente i valori dell'intangibilità della vita, della dignità di ogni persona umana e della pacifica coesistenza di etnie, religioni e culture. Nel formulare al nome del Senato della Repubblica la sentita partecipazione al dolore delle popolazioni colpite per le vittime innocenti, oltre che la vicinanza ai feriti e a tutte le famiglie coinvolte in questi efferati attacchi, invito l'Assemblea ad osservare un minuto di raccoglimento. [[L'Assemblea osserva un minuto di silenzio.]]
ParlaMint-IT_2017-04-11-LEG17-Sed-806.u7	La Conferenza dei Capigruppo ha approvato modifiche e integrazioni al calendario corrente e il nuovo calendario fino al 27 aprile. Per consentire alla Commissione affari costituzionali di concludere i propri lavori sul decreto-legge in materia di sicurezza delle città, la seduta pomeridiana di oggi sarà tolta subito dopo gli adempimenti relativi al calendario. Domani l'Assemblea terrà seduta unica, con inizio alle ore 9. In apertura di seduta, il Ministro degli affari esteri renderà un'informativa sulla situazione in Siria. I Gruppi potranno intervenire per cinque minuti. Subito dopo si passerà alla discussione del decreto-legge in materia di sicurezza delle città, fino alla sua conclusione. La prossima settimana l'Assemblea tornerà a riunirsi nella mattinata di mercoledì 19 aprile. Il calendario prevede il decreto-legge in materia di lavoro, il disegno di legge su mercato e concorrenza e le votazioni sulle dimissioni presentate dai senatori Minzolini e Vacciano (nella seduta antimeridiana di giovedì 20 aprile). Nelle sedute di mercoledì 26 e giovedì 27 aprile saranno discussi il Documento di economia e finanza 2017, il seguito del disegno di legge annuale su mercato e concorrenza, ratifiche di accordi internazionali, il seguito del disegno di legge sul delitto di tortura e il disegno di legge costituzionale sulla minoranza ladina, ove concluso dalla Commissione. Infine, nella mattinata di giovedì 27 aprile, il Presidente del Consiglio dei ministri renderà le proprie comunicazioni in vista del Consiglio europeo straordinario del 29 aprile.
ParlaMint-IT_2017-04-11-LEG17-Sed-806.u8	La Conferenza dei Presidenti dei Gruppi parlamentari, riunitasi oggi con la presenza dei Vice Presidenti del Senato e con l'intervento del rappresentante del Governo, ha adottato - ai sensi dell'articolo 53 del Regolamento - il seguente programma dei lavori del Senato per i mesi di aprile, maggio e giugno 2017: - Disegno di legge n. 2085 - Legge annuale per il mercato e la concorrenza (Approvato dalla Camera dei deputati) (Collegato alla manovra di finanza pubblica) (Voto finale con la presenza del numero legale) - Disegno di legge n. 10-362-388-395-849-874-B - Introduzione del delitto di tortura nell'ordinamento italiano (Approvato dal Senato e modificato dalla Camera dei deputati) - Disegno di legge costituzionale n. 2643 - Modifiche allo statuto speciale per il Trentino-Alto Adige/Südtirol in materia di tutela della minoranza linguistica ladina (Approvato dalla Camera dei deputati ) (Prima deliberazione del Senato) - Disegni di legge di conversione di decreti-legge - Ratifiche di accordi internazionali definite dalla Commissione competente - Documenti di bilancio - Mozioni - Interpellanze ed interrogazioni - Documenti definiti dalla Giunta delle elezioni e delle immunità parlamentari Altri provvedimenti previsti da precedenti programmi dei lavori: - Disegno di legge n. 2092 e connessi - Modifiche alla legge 5 febbraio 1992, n. 91, e altre disposizioni in materia di cittadinanza (Approvato dalla Camera dei deputati) - Disegno di legge n. 302 e connessi - Riconoscimento della lingua italiana dei segni - Disegno di legge n. 2441 - Introduzione nel codice penale dei reati di costrizione al matrimonio, induzione al viaggio finalizzato al matrimonio e costrizione al matrimonio di persona minorenne - Documento XXIV, n. 73 - Risoluzione della 10ᵃ Commissione permanente, ai sensi dell'articolo 50, comma 2, del Regolamento, a conclusione dell'esame dell'affare assegnato sui risultati delle principali società direttamente o indirettamente partecipate dallo Stato, con particolare riferimento agli ambiti di interesse della Commissione, sia sotto il profilo settoriale, sia sotto il profilo della concorrenza
ParlaMint-IT_2017-04-11-LEG17-Sed-806.u9	Nel corso della stessa riunione, la Conferenza dei Presidenti dei Gruppi parlamentari ha altresì adottato - ai sensi dell'articolo 55 del Regolamento - modifiche e integrazioni al calendario corrente e il nuovo calendario dei lavori fino al 27 aprile: [[Mercoledì 12 aprile ant. h. 9 (*) - Informativa del Ministro degli affari esteri sulla situazione in Siria - Disegno di legge n. 2754 - Decreto-legge n. 14, sicurezza delle città (Approvato dalla Camera dei deputati) (Scade il 21 aprile)]] [[Mercoledì 19 aprile ant. h. 9,30-13 - Disegno di legge n. 2784 - Decreto-legge n. 25, lavoro accessorio e responsabilità solidale appalti (Approvato dalla Camera dei deputati) (Scade il 16 maggio) - Disegno di legge n. 2085 - Legge annuale mercato e concorrenza (Approvato dalla Camera dei deputati) (Collegato alla manovra di finanza pubblica) (Voto finale con la presenza del numero legale) - Dimissioni senatori Minzolini e Vacciano (Votazioni a scrutinio segreto) (giovedì 20) " " " pom. h. 16,30-20 Giovedì 20 " ant. h. 9,30-14 Giovedì 20 aprile pom. h. 16 - Interpellanze e interrogazioni]] Gli emendamenti al disegno di legge n. 2784 (Decreto-legge n. 25, lavoro accessorio e responsabilità solidale appalti) dovranno essere presentati entro le ore 13 di giovedì 13 aprile. [[Mercoledì 26 aprile ant. h. 11 (*) - Documento LVII, n. 5 - Documento di economia e finanza 2017 (mercoledì 26) - Seguito disegno di legge n. 2085 - Legge annuale mercato e concorrenza (Approvato dalla Camera dei deputati) (Collegato alla manovra di finanza pubblica) (Voto finale con la presenza del numero legale) - Ratifiche di accordi internazionali definite dalla Commissione affari esteri - Seguito disegno di legge n. 10-362-388-395-849-874-B - Delitto di tortura (Approvato dal Senato e modificato dalla Camera dei deputati) - Comunicazioni del Presidente del Consiglio dei ministri in vista del Consiglio europeo straordinario del 29 aprile 2017 (giovedì 27, ant.) - Disegno di legge costituzionale n. 2643 - Modifiche allo statuto speciale per il Trentino-Alto Adige/Südtirol in materia di tutela della minoranza linguistica ladina (Approvato dalla Camera dei deputati) (Prima deliberazione del Senato) (Voto finale con la presenza del numero legale) (Ove concluso dalla Commissione) Giovedì 27 " ant. h. 9,30 Giovedì 27 aprile pom. h. 16 - Interpellanze e interrogazioni]] Le proposte di risoluzione sul Documento LVII, n. 5 (Documento di economia e finanza 2017) dovranno essere presentante entro la conclusione della discussione generale. Gli emendamenti alla risoluzione accolta dal Governo dovranno essere presentati entro un'ora dall'espressione del parere. (*) Per le sedute uniche di mercoledì 12 e mercoledì 26 aprile la Presidenza potrà disporre sospensioni in relazione all'andamento dei lavori. Ripartizione dei tempi per la discussione del disegno di legge n. 2754 (Decreto-legge n. 14, sicurezza delle città) (7 ore, escluse dichiarazioni di voto) [[Relatore 40' Governo 40' Votazioni 40' Gruppi 5 ore, di cui: PD 1 h. 1' FI-PdL XVII 35' Misto 35' M5S 31' AP-CpE 28' Aut (SVP, UV, PATT, UPT)-PSI-MAIE 23' ALA-SCCLP 22' Art. 1-MDP 22' GAL (GS, PpI, M, Id, E-E, MPL, RI) 21' LN-Aut 20' Dissenzienti 5']] Ripartizione dei tempi per la discussione del disegno di legge n. 2784 (Decreto-legge n. 25, lavoro accessorio e responsabilità solidale appalti) (7 ore, escluse dichiarazioni di voto) [[Relatore 40' Governo 40' Votazioni 40' Gruppi 5 ore, di cui: PD 1 h. 1' FI-PdL XVII 35' Misto 35' M5S 31' AP-CpE 28' Aut (SVP, UV, PATT, UPT)-PSI-MAIE 23' ALA-SCCLP 22' Art. 1-MDP 22' GAL (GS, PpI, M, Id, E-E, MPL, RI) 21' LN-Aut 20' Dissenzienti 5']] Ripartizione dei tempi per la discussione del disegno di legge n. 2085 (Legge annuale mercato e concorrenza) (10 ore, escluse dichiarazioni di voto) [[Relatori 1 h. Governo 1 h. Votazioni 1 h. Gruppi 7 ore, di cui: PD 1 h. 26' FI-PdL XVII 49' Misto 49' M5S 44' AP-CpE 39' Aut (SVP, UV, PATT, UPT)-PSI-MAIE 33' ALA-SCCLP 31' Art. 1-MDP 31' GAL (GS, PpI, M, Id, E-E, MPL, RI) 30' LN-Aut 29' Dissenzienti 5']] Ripartizione dei tempi per la discussione del documento LVII, n. 5 (Documento di economia e finanza 2017) (4 ore, escluse dichiarazioni di voto) [[Relatore 30' Governo 30' Gruppi 3 ore, di cui: PD 37' FI-PdL XVII 21' Misto 21' M5S 19' AP-CpE 17' Aut (SVP, UV, PATT, UPT)-PSI-MAIE 14' ALA-SCCLP 13' Art. 1-MDP 13' GAL (GS, PpI, M, Id, E-E, MPL, RI) 13' LN-Aut 12' Dissenzienti 5']] Ripartizione dei tempi per la discussione delle comunicazioni del Presidente del Consiglio dei ministri in vista del Consiglio europeo straordinario del 29 aprile 2017 (3 ore e 30 minuti, incluse dichiarazioni di voto) [[Governo 30' Gruppi 3 ore, di cui: PD 37' FI-PdL XVII 21' Misto 21' M5S 19' AP-CpE 17' Aut (SVP, UV, PATT, UPT)-PSI-MAIE 14' ALA-SCCLP 13' Art. 1-MDP 13' GAL (GS, PpI, M, Id, E-E, MPL, RI) 13' LN-Aut 12' Dissenzienti 5']]
ParlaMint-IT_2017-04-11-LEG17-Sed-806.u10	[[Domando di parlare.]] [[PRESIDENTE. Ne ha facoltà.]] Signor Presidente, come già rilevato nella Conferenza dei Capigruppo, il Movimento 5 Stelle non è d'accordo su questo calendario. E non è d'accordo perché troppe sedute sono andate deserte: noi proponevamo di tenere seduta giovedì mattina e martedì prossimo, subito dopo Pasqua. Invece, né martedì mattina né martedì pomeriggio ci sarà seduta. La nostra proposta, allora, è di ripristinare tali sedute. In subordine, ci sono degli argomenti che vanno assolutamente inseriti in calendario e non lo sono. La prima proposta è che il ministro Lotti, visto che ha la delega all'editoria, venga qui in Aula a spiegarci il perché un imprenditore decida di mettere 5 milioni all'anno, buttati via, in un quotidiano che non fa utile e continuerà a non farlo. Sarebbe interessante che ce lo dicesse. Casualmente, è il quotidiano del quale l'altro maggiore azionista è il Partito Democratico. L'altra proposta è relativa al provvedimento sul reddito di cittadinanza. Credo sia arrivato il momento di portarlo in Aula come disegno di legge autonomo. La scorrettezza che sta mettendo in atto la Commissione bilancio va denunciata ancora. Tutte le volte che noi abbiamo tentato di introdurre questo istituto con un emendamento, voi avete trovato la scusa di bocciarlo per mancanza di relazione tecnica, che dovrebbe produrre la Ragioneria generale dello Stato. Voi addossate su di noi la colpa del fatto che non dite alla Ragioneria generale di produrre quella relazione tecnica. Se metterete in atto sempre questo tipo di strategia, tutto ciò che non ha relazione tecnica e, quindi, che è roba dell'opposizione, verrà automaticamente cassato senza alcun esame. Quando ci parlate di gentlemen's agreement e di altre cose, io chiedo: il gentlemen's agreement in questo caso dov'è finito? Che tipo di accordo sarebbe questo? Ora prendetevi la responsabilità di portare il provvedimento in Aula e di bocciarlo oppure dichiarate, come ha fatto il vostro amichetto Renzi, che non volete il reddito di cittadinanza. Andiamo, invece, in Aula e facciamo una discussione seria. Voglio vedere chi dice che non vuole il reddito di cittadinanza. Propongo pertanto di ripristinare la seduta di giovedì mattina, con il ministro Lotti. Per quanto riguarda il prossimo martedì, propongo di tenere la seduta antimeridiana per trattare le mozioni - ci sono mozioni ancora non concluse, che a questo punto non verranno mai concluse - e la seduta pomeridiana per portare in Aula il provvedimento sul reddito di cittadinanza. [[Applausi dal Gruppo M5S.]]
ParlaMint-IT_2017-04-11-LEG17-Sed-806.u11	[[Domando di parlare.]] [[PRESIDENTE. Ne ha facoltà.]] Signor Presidente, intervengo per sollevare nuovamente in Assemblea una questione, che abbiamo affrontato però con un risultato - a nostro avviso - non positivo, che riguarda il disegno di legge sul reato di tortura. Signor Presidente, negli ultimi giorni il tema è di nuovo tornato all'attenzione dell'opinione pubblica, dopo la condanna dello Stato italiano a provvedere ai risarcimenti per gli eventi di Bolzaneto. Si è giustamente ricordato che da più di due anni la Corte dei diritti dell'uomo di Strasburgo chiede insistentemente all'Italia di dotarsi finalmente di una legge che introduca il reato di tortura nel nostro ordinamento e purtroppo questo non accade: il provvedimento, tra le varie discussioni, è fermo al Senato da moltissimo tempo. Lo so che ci sono e continuano a esserci interpretazioni e discussioni, ma la nostra impressione è, ancora una volta, che si voglia farlo slittare il più lontano possibile. Le ricordo, signor Presidente, che la discussione del provvedimento, in realtà, era prevista addirittura nella giornata odierna dal vecchio calendario dei lavori. Per quanto ci riguarda, pensiamo sia arrivato il momento che ognuno si assuma le proprie responsabilità: il Governo, se vuole trovare delle mediazioni, le trovi e i Gruppi parlamentari dicano finalmente in Assemblea come la pensano. Si tratta, infatti, di una questione che riguarda la civiltà di un Paese, e non possiamo continuare in questo modo. Signor Presidente, le chiedo pertanto che la prossima settimana, dopo il decreto-legge di abrogazione dei voucher, invece di passare a trattare il disegno di legge sulla concorrenza, si possa inserire, per mercoledì 19, l'esame del disegno di legge sul delitto di tortura.
ParlaMint-IT_2017-04-11-LEG17-Sed-806.u12	[[Domando di parlare.]] [[PRESIDENTE. Ne ha facoltà.]] Signor Presidente, torno su una vecchia battaglia. Noi abbiamo votato la mozione di urgenza per l'istituzione della Commissione d'inchiesta sul Forteto; gli emendamenti in Commissione sono scaduti il 6 aprile e non credo che ne siano stati presentati moltissimi. Chiedo, quindi, che il 19 aprile, al rientro dalla pausa pasquale, sia posta subito in calendario la discussione in Assemblea del disegno di legge per istituire una Commissione d'inchiesta sulle vicende del Forteto. [[Applausi dal Gruppo M5S.]]
ParlaMint-IT_2017-04-11-LEG17-Sed-806.u13	Procediamo con le votazioni. Metto ai voti la proposta di modifica del calendario dei lavori dell'Assemblea volta ad inserire un'informativa del ministro Lotti nella giornata di giovedì 13 aprile, avanzata dal senatore Martelli. Non è approvata. SANTANGELO (M5S). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Passiamo alla votazione della successiva proposta di modifica del calendario. Verifica del numero legale CANDIANI (LN-Aut). Chiediamo la verifica del numero legale. [[Commenti della senatrice Cardinali.]] PRESIDENTE. Invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). Invito pertanto i senatori a far constatare la loro presenza mediante procedimento elettronico. (Segue la verifica del numero legale). Il Senato è in numero legale. [[Applausi della senatrice Cardinali.]] Ripresa della discussione sul calendario dei lavori dell'Assemblea PRESIDENTE. Metto ai voti la proposta di modifica del calendario dei lavori dell'Assemblea volta ad inserire la discussione di mozioni nella mattinata di martedì 18 aprile, avanzata dal senatore Martelli. Non è approvata. SANTANGELO (M5S). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Metto ai voti la proposta di modifica del calendario dei lavori dell'Assemblea volta ad inserire la discussione del disegno di legge sul reddito di cittadinanza nel pomeriggio di martedì 18 aprile, avanzata dal senatore Martelli. Non è approvata. SANTANGELO (M5S). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Metto ai voti la proposta di modifica del calendario dei lavori dell'Assemblea volta ad inserire la discussione di ulteriori disegni di legge. Non è approvata. MARTELLI (M5S). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Metto ai voti la proposta di modifica del calendario dei lavori dell'Assemblea volta a discutere il disegno di legge sul delitto di tortura prima del disegno di legge annuale su mercato e concorrenza, presentata dalla senatrice De Petris. Non è approvata. MARTELLI (M5S). Chiediamo la controprova. PRESIDENTE. Ordino la chiusura delle porte. Procediamo alla controprova mediante procedimento elettronico. Non è approvata. Resta pertanto definitivo il calendario dei lavori da me comunicato all'Assemblea.
ParlaMint-IT_2017-04-11-LEG17-Sed-806.u14	[[Domando di parlare.]] [[PRESIDENTE. Ne ha facoltà.]] Signor Presidente, questa mattina molto di noi hanno visto il video pubblicato sul sito di «la Repubblica», una grande testata nazionale, che mostra due persone che, fingendosi giornalisti, inseguono il direttore del TG1 facendo affermazioni gravi e tenendo un comportamento al limite dell'intimidazione. [[Commenti dal Gruppo M5S]] Guardando quel video, è chiarissimo che i protagonisti, le persone che si sono spacciate per redattori de «Le Iene», sono dipendenti del Gruppo del Movimento 5 Stelle in Senato. Presidente, al di là del fatto che non ci permettiamo di considerare insindacabile il lavoro del direttore del TG1 - ci sono infatti strumenti come la Commissione parlamentare per l'indirizzo generale e la vigilanza dei servizi radiotelevisivi, presieduta da un esponente del Movimento 5 Stelle, per porre questioni in merito alla correttezza del direttore del TG1 - e a prescindere dal dubbio gusto di iniziative di questo genere, penso sia grave che dipendenti di un Gruppo parlamentare, pagati dai cittadini, si fingano ciò che non sono per fare cose di quel tipo, che certamente non rientrano tra le funzioni per cui sono pagati da questa Camera e - lo ripeto - dai cittadini. Chiedo anche a lei di porre la questione al Consiglio di Presidenza per valutare se siano ammissibili comportamenti di questo tipo e se non sia opportuno sanzionarli per evitare che i soldi degli italiani vengano utilizzati per finanziare iniziative che nulla hanno a che fare con il funzionamento dei Gruppi parlamentari né con le funzioni dei collaboratori, che dovrebbero sostenere e assistere il lavoro legislativo e ispettivo dei senatori. Quindi, signor Presidente, le chiedo di segnalare al Consiglio di Presidenza la necessità di riunirsi per impedire che episodi di siffatto genere possano ripetersi e perché venga ristabilito un codice di comportamento minimo per chi riceve soldi pubblici su come deve assolvere le proprie funzioni, tra cui non rientrano, certo, lo spacciarsi per chi non si è, l'aggressione verbale a chicchessia e soprattutto l'idea di esercitare la critica in modo trasparente non nelle sede istituzionali ma in piazza e con l'inganno. [[Applausi dai Gruppi PD e Misto.]]
ParlaMint-IT_2017-04-11-LEG17-Sed-806.u15	Saluto a nome dell'Assemblea le allieve, gli allievi e i docenti dell'Istituto statale d'istruzione superiore «Fermi-Mattei» di Isernia, che hanno assistito ai nostri lavori. [[Applausi.]]
ParlaMint-IT_2017-04-11-LEG17-Sed-806.u16	Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.
ParlaMint-IT_2017-04-11-LEG17-Sed-806.u17	Il Senato tornerà a riunirsi in seduta pubblica domani, mercoledì 12 aprile, alle ore 9, con il seguente ordine del giorno: (Vedi ordine del giorno) La seduta è tolta (ore 16,57).
