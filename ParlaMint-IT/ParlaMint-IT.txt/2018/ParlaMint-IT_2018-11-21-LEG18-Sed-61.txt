ParlaMint-IT_2018-11-21-LEG18-Sed-61.u1	La seduta è aperta (ore 18,39). Si dia lettura del processo verbale. PUGLIA, segretario, dà lettura del processo verbale della seduta del giorno precedente. PRESIDENTE. Non essendovi osservazioni, il processo verbale è approvato.
ParlaMint-IT_2018-11-21-LEG18-Sed-61.u2	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna. Avviso che sono in corso i lavori della Conferenza dei Capigruppo. Sospendo pertanto la seduta fino alla conclusione della stessa. (La seduta, sospesa alle ore 18,43, è ripresa alle ore 19,18).
ParlaMint-IT_2018-11-21-LEG18-Sed-61.u3	L'ordine del giorno reca: «Comunicazioni del Presidente sul calendario dei lavori». Colleghi, la Conferenza dei Capigruppo ha approvato integrazioni al calendario corrente e il nuovo calendario dei lavori dell'Assemblea fino al 21 dicembre. L'ordine del giorno della seduta odierna è integrato con le comunicazioni del Presidente, ai sensi dell'articolo 126- bis, comma 2- bis, del Regolamento, sul disegno di legge collegato alla manovra di finanza pubblica in materia di concretezza delle azioni delle pubbliche amministrazioni. La seduta di domani sarà dedicata al sindacato ispettivo e al question time, con la presenza dei ministri Di Maio, Bonafede e Tria. Martedì 27 novembre, con seduta dalle ore 9 fino alle ore 21, sarà discusso il decreto-legge in materia fiscale. Il calendario della prossima settimana prevede, inoltre, la discussione di mozioni contro la violenza sulle donne, il disegno di legge di delega al Governo per l'adozione di decreti correttivi di crisi d'impresa, la legge europea 2018 con le connesse relazioni sulla partecipazione dell'Italia all'Unione europea e, inoltre, comunicazioni del Governo sulle decisioni in materia di bilancio. Martedì 4 dicembre, a partire dalle ore 15, saranno discussi, fino alla loro conclusione, il rendiconto e il bilancio interno del Senato. Nelle sedute successive, fino - se necessario - a venerdì 7 dicembre, è prevista, oltre al seguito degli argomenti non conclusi, la discussione di documenti definiti dalla Giunta delle elezioni e delle immunità parlamentari, il disegno di legge collegato sulla pubblica amministrazione, nonché le comunicazioni del Presidente sul contenuto del disegno di legge di bilancio. Da quel momento avrà inizio la sessione di bilancio, per la quale è stato definito un calendario di massima che prevede la conclusione dell'esame del disegno di legge di bilancio presumibilmente entro la giornata di venerdì 21 dicembre. Nella settimana dal 10 al 14 dicembre, che sarà prevalentemente dedicata ai lavori delle Commissioni sul disegno di legge di bilancio, l'Assemblea potrà riunirsi per le comunicazioni del Presidente del Consiglio dei ministri in vista del Consiglio europeo del 13 e 14 dicembre, nonché per l'esame del disegno di legge anticorruzione - ove trasmesso dalla Camera dei deputati - e del disegno di legge di ratifica sulla Convenzione di Faro sul patrimonio culturale, ove concluso dalla Commissione. Infine, nelle settimane del 26-29 novembre e del 4-7 dicembre si terranno sedute di sindacato ispettivo e, alle ore 15 del giovedì, il question time.
ParlaMint-IT_2018-11-21-LEG18-Sed-61.u4	La Conferenza dei Presidenti dei Gruppi parlamentari, riunitasi oggi con la presenza dei Vice Presidenti del Senato e con l'intervento del rappresentante del Governo, ha adottato - ai sensi dell'articolo 53 del Regolamento - il seguente programma: - Disegno di legge n. 871 - Delega al Governo per l'adozione di disposizioni integrative e correttive dei decreti legislativi adottati in attuazione della delega per la riforma delle discipline della crisi di impresa e dell'insolvenza, di cui alla legge 19 ottobre 2017, n. 155 (voto finale con la presenza del numero legale) - Disegno di legge n. 822 - Disposizioni per l'adempimento degli obblighi derivanti dall'appartenenza dell'Italia all'Unione europea - Legge europea 2018 - Documento LXXXVI, n. 1 - Relazione programmatica sulla partecipazione dell'Italia all'Unione Europea per l'anno 2018 - Documento LXXXVII, n. 1 - Relazione consuntiva sulla partecipazione dell'Italia all'Unione europea, relativa all'anno 2017 - Disegno di legge n. 920 - Interventi per la concretezza delle azioni delle pubbliche amministrazioni e la prevenzione dell'assenteismo - Disegno di legge n. … - Misure per il contrasto dei reati contro la pubblica amministrazione e in materia di trasparenza dei partiti e movimenti politici - Disegni di legge di conversione di decreti-legge - Ratifiche di accordi internazionali definite dalla Commissione competente - Documenti di bilancio - Assestamento e Rendiconto del bilancio dello Stato - Mozioni - Interpellanze ed interrogazioni - Documenti definiti dalla Giunta delle elezioni e delle immunità parlamentari
ParlaMint-IT_2018-11-21-LEG18-Sed-61.u5	Nel corso della stessa riunione, la Conferenza dei Presidenti dei Gruppi parlamentari ha altresì adottato - ai sensi dell'articolo 55 del Regolamento - integrazioni al calendario corrente e il nuovo calendario dei lavori dell'Assemblea fino al 21 dicembre: [[Mercoledì 21 novembre h. 18,30 - Comunicazioni del Presidente, ai sensi dell'articolo 126- bis , comma 2- bis , del Regolamento, sul ddl n. 920, collegato alla manovra di finanza pubblica, in materia di concretezza delle azioni delle pubbliche amministrazioni - Interpellanze e interrogazioni - Interrogazioni a risposta immediata, ai sensi dell'articolo 151- bis del Regolamento (giovedì 22, ore 15) Giovedì 22 " h. 9,30]] [[Martedì 27 novembre h. 9-21 - Disegno di legge n. 886 - Decreto-legge n. 119, in materia fiscale (scade il 22 dicembre) - Mozioni contro la violenza sulle donne - Disegno di legge n. 871 - Delega decreti correttivi crisi d'impresa (voto finale con la presenza del numero legale) - Disegno di legge n. 822 - Legge europea 2018 e connessi Doc. LXXXVI n. 1 e Doc. LXXXVII n. 1 - Relazioni programmatica e consuntiva sulla partecipazione dell'Italia all'Unione europea - Comunicazioni del Governo sulle decisioni in materia di bilancio - Interpellanze e interrogazioni - Interrogazioni a risposta immediata, ai sensi dell'articolo 151- bis del Regolamento (giovedì 29, ore 15) Mercoledì 28 " h. 9,30-20 Giovedì 29 " h. 9,30-20]] Gli emendamenti al disegno di legge n. 871 (Delega decreti correttivi crisi d'impresa) dovranno essere presentati entro le ore 13 di giovedì 22 novembre. Gli emendamenti al disegno di legge n. 822 (Legge europea 2018) dovranno essere presentati entro le ore 13 di lunedì 26 novembre. Gli emendamenti alla risoluzione sulla partecipazione dell'Italia all'Unione europea accettata dal Governo dovranno essere presentati entro trenta minuti dall'espressione del parere. [[Martedì 4 dicembre h. 15 - Documenti VIII nn. 1 e 2 - Rendiconto 2017 e bilancio interno del Senato 2018 - Seguito argomenti non conclusi - Documenti definiti dalla Giunta delle elezioni e delle immunità parlamentari - Disegno di legge n. 920 - Concretezza delle azioni delle pubbliche amministrazioni (collegato alla manovra di finanza pubblica) (voto finale con la presenza del numero legale) - Comunicazioni del Presidente, ai sensi dell'articolo 126, comma 4, del Regolamento sul contenuto del disegno di legge di bilancio (*) - Interpellanze e interrogazioni - Interrogazioni a risposta immediata, ai sensi dell'articolo 151- bis del Regolamento (giovedì 6, ore 15) Mercoledì 5 " h. 9,30-20 Giovedì 6 " h. 9,30-20 Venerdì 7 " h. 9,30 (se necessaria)]] Il termine per la presentazione degli emendamenti al disegno di legge n. 920 (Concretezza delle azioni delle pubbliche amministrazioni) sarà stabilito in relazione ai lavori della Commissione. (*) Subito dopo le comunicazioni del Presidente il disegno di legge di bilancio sarà assegnato alla 5ª Commissione permanente in sede referente e alle altre Commissioni in sede consultiva. Da quel momento avrà inizio la sessione di bilancio. Sessione di bilancio (termini indicativi) : le Commissioni permanenti dovranno trasmettere i propri rapporti alla 5ª Commissione entro le ore 19 di martedì 11 dicembre. La 5ª Commissione permanente concluderà i propri lavori sul disegno di legge di bilancio in tempo utile per poter riferire all'Assemblea nella seduta di martedì 18 dicembre. Il termine per la presentazione degli emendamenti all'Assemblea sarà stabilito in relazione ai lavori della 5ª Commissione permanente. La settimana dal 10 al 14 dicembre sarà prevalentemente dedicata ai lavori delle Commissioni. Il calendario della settimana potrà essere integrato con le comunicazioni del Presidente del Consiglio dei ministri in vista del Consiglio europeo del 13 e 14 dicembre 2018, nonché con la discussione del disegno di legge anticorruzione - ove trasmesso dalla Camera dei deputati - e del disegno di legge n. 257 (Ratifica Convenzione di Faro sul patrimonio culturale) ove concluso dalla Commissione. [[Martedì 18 dicembre h. 17 - Disegno di legge n. … - Legge di bilancio per il 2019 e bilancio pluriennale per il triennio 2019-2021 (ove trasmesso dalla Camera dei deputati) (votazione finale con la presenza del numero legale) Mercoledì 19 " h. 9,30 Giovedì 20 " h. 9,30 Venerdì 21 " h. 9,30 (se necessaria)]] Ripartizione dei tempi per la discussione del disegno di legge n. 886 (Decreto-legge n. 119, in materia fiscale) (10 ore, escluse dichiarazioni di voto) [[Relatore 1h Governo 1h Votazioni 1h Gruppi 7 ore, di cui: M5S 1h 42' FI-BP 1h 10' L-SP-PSd'Az 1h 8' PD 1h 4' FdI 42' Misto 38' Aut (SVP-PATT, UV) 35' Dissenzienti 5']] Ripartizione dei tempi per la discussione del disegno di legge n. 822 (Legge europea 2018) e connessi Doc. LXXXVI n. 1 e Doc. LXXXVII n. 1 (Relazioni programmatica e consuntiva sulla partecipazione dell'Italia all'Unione europea) (7 ore, escluse dichiarazioni di voto) [[Relatore 40' Governo 40' Votazioni 40' Gruppi 5 ore, di cui: M5S 1h 13' FI-BP 50' L-SP-PSd'Az 49' PD 46' FdI 30' Misto 27' Aut (SVP-PATT, UV) 25' Dissenzienti 5']] Ripartizione dei tempi per la discussione del disegno di legge n. 920 (Concretezza delle azioni delle pubbliche amministrazioni) (7 ore, escluse dichiarazioni di voto) [[Relatore 40' Governo 40' Votazioni 40' Gruppi 5 ore, di cui: M5S 1h 13' FI-BP 50' L-SP-PSd'Az 49' PD 46' FdI 30' Misto 27' Aut (SVP-PATT, UV) 25' Dissenzienti 5']] Ripartizione dei tempi per la discussione sulle Comunicazioni del Presidente del Consiglio dei ministri in vista del Consiglio europeo del 13 e 14 dicembre 2018 (2 ore e 30 minuti, incluse dichiarazioni di voto) [[Governo 30' Gruppi 2 ore, di cui: M5S 29' FI-BP 20' L-SP-PSd'Az 20' PD 18' FdI 12' Misto 11' Aut (SVP-PATT, UV) 10' Dissenzienti 5']] Ripartizione dei tempi per la discussione del disegno di legge n. ... (Legge di bilancio per il 2019 e bilancio pluriennale per il triennio 2019-2021) (20 ore, escluse dichiarazioni di voto) [[Relatori di maggioranza 1 h. Relatori di minoranza 1 h. Governo 1 h. Votazioni 4 h. Gruppi 13 ore, di cui: M5S 3 h. 9' FI-BP 2 h. 11' L-SP-PSd'Az 2 h. 7' PD 2 h. FdI 1 h. 18' Misto 1 h. 10' Aut (SVP-PATT, UV) 1 h. 5' Dissenzienti 5']]
ParlaMint-IT_2018-11-21-LEG18-Sed-61.u6	L'ordine del giorno reca comunicazioni del Presidente, ai sensi dell'articolo 126- bis, comma 2- bis, del Regolamento, in ordine al disegno di legge n. 920 recante: «Interventi per la concretezza delle azioni delle pubbliche amministrazioni e la prevenzione dell'assenteismo», collegato alla manovra di finanza pubblica. Invito il senatore Segretario a dare lettura del parere reso - sentito il Governo - dalla 5ᵃ Commissione permanente, ai sensi dell'articolo 126- bis, comma 2- bis, del Regolamento, in ordine al predetto disegno di legge.
ParlaMint-IT_2018-11-21-LEG18-Sed-61.u7	«La Commissione programmazione economica, bilancio, esaminato il disegno di legge in titolo, ai sensi e per gli effetti dell'articolo 126- bis, comma 2- bis, del Regolamento, e sentito il rappresentante del Governo, rileva che le disposizioni del disegno di legge risultano funzionali a garantire l'efficienza delle pubbliche amministrazioni, il miglioramento dell'organizzazione amministrativa e l'incremento della qualità dei servizi erogati, in coerenza con gli obiettivi programmatici indicati nella Nota di aggiornamento del Documento di economia e finanza 2018, e che esse appaiono, altresì, conformi al contenuto proprio dei collegati alla manovra di finanza pubblica, come disciplinato dall'articolo 10, comma 6, della legge di contabilità».
ParlaMint-IT_2018-11-21-LEG18-Sed-61.u8	Ai sensi dell'articolo 126- bis, comma 2- bis, del Regolamento, tenuto conto del parere espresso dalla 5ª Commissione permanente e preso atto della posizione del Governo, comunico che il testo del disegno di legge collegato n. 920 non contiene disposizioni estranee al proprio oggetto come definito dalla legislazione vigente.
ParlaMint-IT_2018-11-21-LEG18-Sed-61.u9	Le mozioni, le interpellanze e le interrogazioni pervenute alla Presidenza, nonché gli atti e i documenti trasmessi alle Commissioni permanenti ai sensi dell'articolo 34, comma 1, secondo periodo, del Regolamento sono pubblicati nell'allegato B al Resoconto della seduta odierna.
ParlaMint-IT_2018-11-21-LEG18-Sed-61.u10	Il Senato tornerà a riunirsi in seduta pubblica domani, giovedì 22 novembre, alle ore 9,30, con il seguente ordine del giorno: (Vedi ordine del giorno) La seduta è tolta (ore 19,24).
