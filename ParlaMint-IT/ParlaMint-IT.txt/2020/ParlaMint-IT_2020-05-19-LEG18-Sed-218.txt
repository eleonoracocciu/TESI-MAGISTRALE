ParlaMint-IT_2020-05-19-LEG18-Sed-218.u1	La seduta è aperta (ore 16,30). Si dia lettura del processo verbale. GINETTI, segretario, dà lettura del processo verbale della seduta del 13 maggio. PRESIDENTE. Non essendovi osservazioni, il processo verbale è approvato.
ParlaMint-IT_2020-05-19-LEG18-Sed-218.u2	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.
ParlaMint-IT_2020-05-19-LEG18-Sed-218.u3	Comunico che in data 14 maggio 2020 è stato trasmesso dalla Camera dei deputati il seguente disegno di legge: «Conversione in legge, con modificazioni, del decreto-legge 25 marzo 2020, n. 19, recante misure urgenti per fronteggiare l'emergenza epidemiologica del COVID-19» (1811).
ParlaMint-IT_2020-05-19-LEG18-Sed-218.u4	Comunico che in data 16 maggio 2020 è stato presentato il seguente disegno di legge: dal Presidente del Consiglio dei ministri e dal Ministro della salute «Conversione in legge del decreto-legge 16 maggio 2020, n. 33, recante ulteriori misure urgenti per fronteggiare l'emergenza epidemiologica da COVID-19» (1812).
ParlaMint-IT_2020-05-19-LEG18-Sed-218.u5	L'ordine del giorno reca: «Comunicazioni del Presidente sul calendario dei lavori». Colleghi, la Conferenza dei Capigruppo, riunitasi il 13 maggio, ha approvato modifiche al calendario corrente e il nuovo calendario dei lavori fino al 4 giugno. L'ordine del giorno della seduta di domani prevede, alle ore 9,30, la discussione di mozioni di sfiducia individuale presentate nei riguardi del Ministro della giustizia. La replica del Ministro e le dichiarazioni di voto avranno luogo con trasmissione diretta televisiva. Per le votazioni saranno indette due chiame. Ciascun senatore voterà dal posto, con entrata nell'emiciclo scaglionata a gruppi di 50 ogni dieci minuti, secondo l'ordine alfabetico. Alle ore 15 sarà discusso il decreto-legge sull'emergenza epidemiologica Covid-19, approvato dalla Camera dei deputati. Giovedì 21, alle ore 12, il Presidente del Consiglio dei ministri renderà, con trasmissione diretta televisiva, un'informativa sulle misure per la nuova fase relativa all'emergenza epidemiologica da Covid-19. I Gruppi potranno intervenire per dieci minuti. Il calendario della settimana prevede inoltre la discussione del decreto-legge sulla conclusione dell'anno scolastico. La seduta di question time, già prevista per giovedì 21 maggio, non avrà luogo. Il calendario della prossima settimana prevede, oltre all'eventuale seguito del decreto-legge sulla conclusione dell'anno scolastico, le ratifiche di accordi internazionali definite dalla Commissione esteri e la discussione del decreto-legge sull'accesso al credito delle imprese, ove approvato e trasmesso dalla Camera dei deputati. Nelle sedute di mercoledì 3 e giovedì 4 giugno, oltre al seguito del decreto-legge sull'accesso al credito delle imprese, sarà discusso, ove concluso dalla Commissione, il decreto-legge sulla proroga intercettazioni e sospensioni processuali. Nelle sedute del 28 maggio e del 4 giugno, alle ore 9,30, si terrà il question time.
ParlaMint-IT_2020-05-19-LEG18-Sed-218.u6	La Conferenza dei Presidenti dei Gruppi parlamentari, riunitasi il 13 maggio 2020, con la presenza dei Vice Presidenti del Senato e con l'intervento del rappresentante del Governo, ha adottato - ai sensi dell'articolo 55 del Regolamento - il calendario dei lavori fino al 4 giugno 2020: [[Martedì 19 maggio h. 16,30 - Comunicazioni del Presidente sul calendario dei lavori Mercoledì 20 maggio h. 9,30 - Mozioni di sfiducia individuale nei riguardi del Ministro della Giustizia (mercoledì 20, ore 9,30) - Disegno di legge n. 1811 - Decreto-legge n. 19, Emergenza epidemiologica COVID-19 (approvato dalla Camera dei deputati) (scade il 24 maggio) - Informativa del Presidente del Consiglio dei Ministri sulle misure per la nuova fase relativa all'emergenza epidemiologica da COVID-19 (giovedì 21, ore 12) - Disegno di legge n. 1774 - Decreto-legge n. 22, Conclusione e avvio anno scolastico e svolgimento esami di Stato (scade il 7 giugno) Giovedì 21 " h. 9,30]] [[Martedì 26 maggio h. 16,30 - Eventuale seguito disegno di legge n. 1774 - Decreto-legge n. 22, Conclusione e avvio anno scolastico e svolgimento esami di Stato (scade il 7 giugno) - Ratifiche di accordi internazionali definite dalla Commissione affari esteri - Disegno di legge n. … - Decreto-legge n. 23, Accesso al credito delle imprese (ove approvato e trasmesso dalla Camera dei deputati) (scade il 7 giugno) - Interrogazioni a risposta immediata, ai sensi dell'articolo 151- bis del Regolamento (giovedì 28, ore 9,30) Mercoledì 27 " h. 9,30 Giovedì 28 " h. 9,30]] Il termine per la presentazione degli emendamenti al disegno di legge n. … (Decreto-legge n. 23, Accesso al credito delle imprese) sarà stabilito in relazione ai tempi di trasmissione dalla Camera dei deputati. [[Mercoledì 3 giugno h. 9,30 - Seguito disegno di legge n. … - Decreto-legge n. 23, Accesso al credito delle imprese (ove approvato e trasmesso dalla Camera dei deputati) (scade il 7 giugno) - Disegno di legge n. 1786 - Decreto-legge n. 28, Proroga intercettazioni e sospensioni processuali (ove concluso dalla Commissione) (scade il 29 giugno) - Interrogazioni a risposta immediata, ai sensi dell'articolo 151- bis del Regolamento (giovedì 4, ore 9,30) Giovedì 4 " h. 9,30]] Il termine per la presentazione degli emendamenti al disegno di legge n. 1786 (Decreto-legge n. 28, Proroga intercettazioni e sospensioni processuali) sarà stabilito in relazione ai lavori della Commissione. Ripartizione dei tempi per la discussione del disegno di legge n. 1811 (Decreto-legge n. 19, emergenza epidemiologica COVID-19) (7 ore 10 minuti, escluse dichiarazioni di voto) [[Relatore 40' Governo 40' Votazioni 40' Gruppi 5 ore 10 minuti*, di cui: M5S 54' FI-BP 1 h L-SP-PSd'Az 1 h PD 35' Misto 29' FdI 27' IV-PSI 27' Aut (SVP-PATT, UV) 23' Dissenzienti 5']] * La ripartizione dei tempi tiene conto di specifiche esigenze dei Gruppi Ripartizione dei tempi per la discussione del disegno di legge n. 1774 (Decreto-legge n. 22, Conclusione e avvio anno scolastico e svolgimento esami di Stato) (10 ore, escluse dichiarazioni di voto) [[Relatore 60' Governo 60' Votazioni 60' Gruppi 7 ore, di cui: M5S 1 h 30' FI-BP 1 h 7' L-SP-PSd'Az 1 h 7' PD 49' Misto 41' FdI 38' IV-PSI 37' Aut (SVP-PATT, UV) 32' Dissenzienti 5']] Ripartizione dei tempi per la discussione del disegno di legge n. ... (Decreto-legge n. 23, Accesso al credito delle imprese) (7 ore, escluse dichiarazioni di voto) [[Relatore 40' Governo 40' Votazioni 40' Gruppi 5 ore, di cui: M5S 1 h 4' FI-BP 48' L-SP-PSd'Az 48' PD 35' Misto 29' FdI 27' IV-PSI 27' Aut (SVP-PATT, UV) 23' Dissenzienti 5']] Ripartizione dei tempi per la discussione del disegno di legge n. 1786 (Decreto-legge n. 28, Proroga intercettazioni e sospensioni processuali) (10 ore, escluse dichiarazioni di voto) [[Relatore 60' Governo 60' Votazioni 60' Gruppi 7 ore, di cui: M5S 1 h 30' FI-BP 1 h 7' L-SP-PSd'Az 1 h 7' PD 49' Misto 41' FdI 38' IV-PSI 37' Aut (SVP-PATT, UV) 32' Dissenzienti 5']]
ParlaMint-IT_2020-05-19-LEG18-Sed-218.u7	[[Domando di parlare.]] [[PRESIDENTE. Ne ha facoltà.]] Signor Presidente, colleghi senatori... [[Brusio]] PRESIDENTE. Senatrice Alessandrini, mi consenta un minuto. Chiedo gentilmente ai colleghi, non fosse altro per il rispetto delle disposizioni attualmente in corso, di mantenere le distanze e di consentire, con un po' di silenzio, l'intervento della senatrice. Signor Presidente, colleghi senatori, la gravissima situazione economico-finanziaria nella quale versano molti Comuni è ormai nota. Gli oltre due mesi di chiusura delle attività economiche non essenziali e le restrizioni alle quali sono state sottoposte quelle che hanno potuto proseguire il loro esercizio, hanno determinato effetti drammatici, per alcuni irreversibili, sul tessuto produttivo nazionale. Le conseguenze di un quadro di tali proporzioni si riflettono non solo sul tessuto sociale ed economico del Paese, ma anche e oserei dire soprattutto sulla tenuta finanziaria dei Comuni, cioè gli enti di prossimità, chiamati ora più che mai a fornire risposte concrete e tempestive alle numerose e crescenti richieste di assistenza e sostegno provenienti dai propri territori. Le drastiche riduzioni degli introiti derivanti dai proventi degli attrattori turistico-culturali, il mancato gettito relativo alle tasse di soggiorno e ai tributi locali, così come la netta riduzione delle entrate derivanti dai servizi a domanda individuale e dalle sanzioni per le violazioni al codice della strada, stanno evidentemente mettendo in sofferenza i bilanci comunali, compromettendo di riflesso sia l'adeguatezza degli interventi, che questa emergenza richiede, che la stessa erogazione dei servizi pubblici essenziali, come più volte segnalato ufficialmente dal presidente dell'Associazione nazionale dei Comuni italiani (ANCI). Tali difficoltà risultano ancora più decisive, addirittura vitali, per quei Comuni che operano già in regime di ridotta manovrabilità fiscale a causa dei piani di riequilibrio finanziario in stato di dissesto, come il Comune di Terni. Dopo diciannove anni di giunta di centrosinistra e di gestione scellerata delle finanze comunali, nel marzo 2018, il commissario straordinario ne ha deliberato lo stato di dissesto: 87 milioni di euro di istanze creditorie, quasi 45 milioni di euro di massa passiva e altri 20 milioni da valutare, cinque anni di tariffe e aliquote per imposte e tasse locali fissate al massimo consentito e venti anni di durata del programma di restituzione del prestito ricevuto dallo Stato per pagare i debiti e i fornitori. Questi sono i numeri che fotografano la realtà finanziaria nella quale la nuova amministrazione si trova a dover operare, legata agli stringenti vincoli del rientro dal disavanzo per fronteggiare questa crisi economica. Ciò nonostante il Comune ha disposto l'esenzione delle attività economiche dalla tassa sui rifiuti (Tari) e dalla tassa per l'occupazione di spazi ed aree pubbliche (TOSAP) con riferimento al periodo di effettiva chiusura, così come dei canoni di locazione degli immobili comunali. Misure non risolutive, ma che segnano l'intenzione dell'amministrazione comunale di dare sostegno concreto alla propria comunità in assenza di un vero supporto da parte del Governo. È passata una settimana dalla conferenza stampa nella quale il Presidente del Consiglio ha annunciato le misure contenute nel cosiddetto decreto rilancio, che non è ancora stato pubblicato. Attendiamo dunque che il testo veda finalmente la luce perché è necessario e fondamentale per molte realtà, come quella di Terni, che il Governo fornisca ai Comuni, compresi quelli in dissesto finanziario, strumenti efficaci ed adeguati ad affrontare la delicatissima fase economica e sociale che ci attende nei prossimi mesi. Se l'obiettivo dichiarato dal Presidente del Consiglio e dal Governo era quello di non lasciare indietro nessuno, allora è arrivato il momento di dimostrarlo. [[Applausi.]]
ParlaMint-IT_2020-05-19-LEG18-Sed-218.u8	[[Domando di parlare.]] [[PRESIDENTE. Ne ha facoltà.]] Signor Presidente, tutti noi, sia dentro che fuori quest'Aula, quando ci capita di intervenire a proposito del tema delle donne e della parità di genere, ripetiamo continuamente l'importanza che riveste il linguaggio che adottiamo, affermiamo che il linguaggio che usiamo è lo specchio del pensiero e dichiariamo che, se vogliamo incidere più positivamente nello scardinare stereotipi e pregiudizi legati alla figura femminile, così come a quella maschile, un linguaggio rispettoso è fondamentale. Con la Commissione parlamentare d'inchiesta sul femminicidio - ma sono sicura, colleghi, che facciate lo stesso tutti voi - visitiamo spesso le scuole e abbiamo modo di ammirare i bellissimi progetti, che ragazze e ragazzi portano avanti, per insegnare agli altri e a se stessi l'educazione di genere, il rispetto dell'altra e dell'altro e a riconoscere immediatamente la potenziale violenza e le relazioni che possono diventare tossiche. Ogni volta enfatizziamo il fatto che il maggior valore è dato proprio dall'educazione e dall'adozione di un linguaggio libero da insulti e da stereotipi. Proprio lo scorso mercoledì il Senato ha approvato una mozione su donne e lavoro, per ribadire l'importanza della parità di genere. Accade invece che ieri sera ci sia toccato assistere, peraltro su un canale del servizio pubblico radiotelevisivo, ad uno spettacolo vergognoso, che ha visto come protagonista proprio uno di noi, un rappresentante delle istituzioni. Il senatore Gasparri, nella trasmissione «Report», legittimamente interrogato dalla giornalista sulla trasparenza dell'associazione che ha fondato, non ha trovato nulla di più intelligente - di questo non ci sorprendiamo - ma neanche nulla di meno sessista da dire che chiedere alla giornalista, la dottoressa Claudia Di Pasquale, se lei non esercitasse la prostituzione maggiorenne, ossia se non fosse ella una prostituta. Quale arguzia, quale eleganza di eloquio! Come al solito si cerca di intimidire una donna, utilizzando l'insulto più triviale, sempre lo stesso che si rivolge alle donne, per cercare di intimidirle e di metterle a tacere. Il senatore Gasparri con questo comportamento ha danneggiato se stesso in primis, dando una pessima prova di sé, ma ha danneggiato l'immagine della politica tutta e soprattutto il danno maggiore l'ha fatto proprio a quei ragazzi e a quelle ragazze, che da lui imparano che è lecito rivolgersi così ad una donna: se lo fa un senatore ed ex Ministro, figuriamoci se non lo può fare un comune cittadino. Il danno fatto è a tutto il Paese e dunque invito caldamente il senatore Gasparri a chiedere scusa pubblicamente alla giornalista offesa [[Applausi]] e a farlo non solo per la professionista in questione, ma proprio per quei ragazzi e quelle ragazze che assorbono certi comportamenti e che molto invece si gioverebbero di un riconoscimento pubblico del suo errore. Senatore Gasparri, chieda scusa alla dottoressa Claudia Di Pasquale e a tutte le donne e chieda scusa anche agli uomini, che sono stufi di essere accomunati in certi modelli primitivi. [[Applausi.]]
ParlaMint-IT_2020-05-19-LEG18-Sed-218.u9	Le mozioni, le interpellanze e le interrogazioni pervenute alla Presidenza, nonché gli atti e i documenti trasmessi alle Commissioni permanenti ai sensi dell'articolo 34, comma 1, secondo periodo, del Regolamento sono pubblicati nell'allegato B al Resoconto della seduta odierna.
ParlaMint-IT_2020-05-19-LEG18-Sed-218.u10	Il Senato tornerà a riunirsi in seduta pubblica domani, mercoledì 20 maggio, alle ore 9,30, con il seguente ordine del giorno: (Vedi ordine del giorno) La seduta è tolta (ore 16,46).
