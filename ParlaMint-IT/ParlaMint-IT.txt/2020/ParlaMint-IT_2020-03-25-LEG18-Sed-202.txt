ParlaMint-IT_2020-03-25-LEG18-Sed-202.u1	La seduta è aperta (ore 15,07). Si dia lettura del processo verbale. PUGLIA, segretario, dà lettura del processo verbale della seduta del 18 marzo. PRESIDENTE. Non essendovi osservazioni, il processo verbale è approvato.
ParlaMint-IT_2020-03-25-LEG18-Sed-202.u2	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.
ParlaMint-IT_2020-03-25-LEG18-Sed-202.u3	L'ordine del giorno reca: «Comunicazioni del Presidente». Colleghi, come già comunicato ai Gruppi per le vie brevi, nella seduta di domani, alle ore 10, il Presidente del Consiglio dei ministri renderà un'informativa sulle iniziative assunte dal Governo per fronteggiare l'emergenza derivante dal diffondersi dell'epidemia da Covid-19. L'ordine del giorno della seduta di domani prevede inoltre le comunicazioni del Presidente sul calendario dei lavori che sarà definito dalla Conferenza dei Capigruppo. Sempre domani, alle ore 15,30, il Ministro dell'istruzione renderà un'informativa sulle iniziative concernenti la prosecuzione dell'anno scolastico in corso. Per entrambe le informative ciascun Gruppo potrà intervenire per dieci minuti. È prevista la trasmissione diretta televisiva.
ParlaMint-IT_2020-03-25-LEG18-Sed-202.u4	Le mozioni, le interpellanze e le interrogazioni pervenute alla Presidenza, nonché gli atti e i documenti trasmessi alle Commissioni permanenti ai sensi dell'articolo 34, comma 1, secondo periodo, del Regolamento sono pubblicati nell'allegato B al Resoconto della seduta odierna.
ParlaMint-IT_2020-03-25-LEG18-Sed-202.u5	Il Senato tornerà a riunirsi in seduta pubblica domani, giovedì 26 marzo, alle ore 10, con il seguente ordine del giorno: (Vedi ordine del giorno) La seduta è tolta (ore 15,12).
