ParlaMint-IT_2020-04-28-LEG18-Sed-210.u1	La seduta è aperta (ore 15). Si dia lettura del processo verbale. PISANI Giuseppe, segretario, dà lettura del processo verbale della seduta del 22 aprile. PRESIDENTE. Non essendovi osservazioni, il processo verbale è approvato.
ParlaMint-IT_2020-04-28-LEG18-Sed-210.u2	L'elenco dei senatori in congedo e assenti per incarico ricevuto dal Senato, nonché ulteriori comunicazioni all'Assemblea saranno pubblicati nell'allegato B al Resoconto della seduta odierna.
ParlaMint-IT_2020-04-28-LEG18-Sed-210.u3	La Camera dei deputati ha approvato definitivamente il disegno di legge di conversione del decreto-legge n. 18, approvato in prima lettura dal Senato e già all'ordine del giorno della seduta odierna, nell'eventualità di modifiche; pertanto, l'esame del provvedimento non avrà luogo. Do la parola al Presidente della Commissione bilancio, senatore Pesco, per riferire sui lavori della Commissione sul Documento di economia e finanza 2020 e sull'annessa relazione al Parlamento sullo scostamento dell'obiettivo programmatico.
ParlaMint-IT_2020-04-28-LEG18-Sed-210.u4	Signor Presidente, le audizioni sul Documento di economia e finanza per il 2020 sono ancora in corso, come da calendario, e saremo pronti per l'Assemblea domani pomeriggio alle ore 15,30.
ParlaMint-IT_2020-04-28-LEG18-Sed-210.u5	A questo punto, l'Assemblea viene riconvocata per domani alle ore 15. In apertura di seduta sarà commemorata la figura dell'ex senatore a vita Emilio Colombo, in occasione del centenario dalla nascita. Sarà inoltre ricordata l'ex senatrice Adriana Pasquali, recentemente scomparsa. Infine, comunico che la Conferenza dei Capigruppo è convocata per domani alle ore 11.
ParlaMint-IT_2020-04-28-LEG18-Sed-210.u6	Le mozioni, le interpellanze e le interrogazioni pervenute alla Presidenza, nonché gli atti e i documenti trasmessi alle Commissioni permanenti ai sensi dell'articolo 34, comma 1, secondo periodo, del Regolamento sono pubblicati nell'allegato B al Resoconto della seduta odierna.
ParlaMint-IT_2020-04-28-LEG18-Sed-210.u7	Il Senato tornerà a riunirsi in seduta pubblica domani, mercoledì 29 aprile, alle ore 15, con il seguente ordine del giorno: (Vedi ordine del giorno) La seduta è tolta (ore 15,05).
