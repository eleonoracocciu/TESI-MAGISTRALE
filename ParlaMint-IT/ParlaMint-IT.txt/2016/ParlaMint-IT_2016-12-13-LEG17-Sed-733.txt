ParlaMint-IT_2016-12-13-LEG17-Sed-733.u1	La seduta è aperta (ore 9,37). Si dia lettura del processo verbale. PETRAGLIA, segretario, dà lettura del processo verbale della seduta del 7 dicembre.
ParlaMint-IT_2016-12-13-LEG17-Sed-733.u2	[[Domando di parlare.]] [[PRESIDENTE. Ne ha facoltà.]] Signor Presidente, chiedo la votazione del processo verbale, previa verifica del numero legale.
ParlaMint-IT_2016-12-13-LEG17-Sed-733.u3	Invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). Invito pertanto i senatori a far constatare la loro presenza mediante procedimento elettronico. (Segue la verifica del numero legale). Il Senato non è in numero legale. Sospendo la seduta fino alle ore 11. (La seduta, sospesa alle ore 9,42, è ripresa alle ore 11,05).
ParlaMint-IT_2016-12-13-LEG17-Sed-733.u4	Colleghi, la seduta è ripresa. Passiamo nuovamente alla votazione del processo verbale.
ParlaMint-IT_2016-12-13-LEG17-Sed-733.u5	[[Domando di parlare.]] [[PRESIDENTE. Ne ha facoltà.]] Signor Presidente, rinnovo gentilmente la richiesta di verifica del numero legale.
ParlaMint-IT_2016-12-13-LEG17-Sed-733.u6	Invito il senatore Segretario a verificare se la richiesta risulta appoggiata dal prescritto numero di senatori, mediante procedimento elettronico. (La richiesta risulta appoggiata). Invito pertanto i senatori a far constatare la loro presenza mediante procedimento elettronico. (Segue la verifica del numero legale). CASINI (AP (NCD-UDC)). Naccarato, sbrigati! PRESIDENTE. Colleghi, per favore, non è un clima da stadio. Lo stadio ci dà già parecchie delusioni. Il Senato non è in numero legale. Colleghi, il Senato non è in numero legale per deliberare, ma io devo effettuare alcuni adempimenti e dare delle comunicazioni.
ParlaMint-IT_2016-12-13-LEG17-Sed-733.u7	Comunico di avere ricevuto la seguente lettera: «Roma, 7 dicembre 2016 Onorevole Presidente, La informo che in data odierna ho rassegnato al Capo dello Stato le mie dimissioni. Il Presidente della Repubblica si è riservato di decidere e ha invitato il Governo a restare in carica per il disbrigo degli affari correnti. F.to Matteo Renzi». Comunico, altresì, di aver ricevuto la seguente lettera: «Roma, 13 dicembre 2016 Onorevole Presidente, La informo che il Presidente della Repubblica, con propri decreti in data 12 dicembre 2016, ha accettato le dimissioni rassegnate il 7 dicembre 2016 dal Gabinetto presieduto dal dottor Matteo RENZI, nonché le dimissioni dalle rispettive cariche rassegnate dai Sottosegretari di Stato. Avendo accettato l'incarico di formare il Governo conferitomi in data 11 dicembre 2016, il Presidente della Repubblica mi ha nominato, con proprio decreto in data 12 dicembre 2016, Presidente del Consiglio dei Ministri. Con ulteriore decreto in pari data, il Presidente della Repubblica, su mia proposta, ha nominato Ministri senza portafoglio la senatrice dottoressa Anna FINOCCHIARO, 1'onorevole dottoressa Maria Anna MADIA, 1'onorevole dottor Enrico COSTA, il professor Claudio DE VINCENTI e l'onorevole dottor Luca LOTTI. Sono stati altresì nominati Ministri: - degli Affari esteri e della cooperazione internazionale, l'onorevole avvocato Angelino ALFANO; - dell'Interno, il senatore dottor Domenico MINNITI, detto Marco; - della Giustizia, l'onorevole Andrea ORLANDO; - della Difesa, la senatrice dottoressa Roberta PINOTTI; - dell'Economia e delle finanze, il professor Pietro Carlo PADOAN; - dello Sviluppo economico, il dottor Carlo CALENDA; - delle Politiche agricole alimentari e forestali, il dottor Maurizio MARTINA; - dell'Ambiente e della tutela del territorio e del mare, il dottor Gian Luca GALLETTI; - delle Infrastrutture e dei trasporti, il dottor Graziano DELRIO; - del Lavoro e delle politiche sociali, il signor Giuliano POLETTI; - dell'Istruzione, dell'università e della ricerca, la senatrice Valeria FEDELI; - dei Beni e delle attività culturali e del turismo, l'onorevole avvocato Dario FRANCESCHINI; - della Salute, l'onorevole Beatrice LORENZIN. Inoltre, il Presidente della Repubblica, con proprio decreto in data 12 dicembre 2016 adottato su mia proposta e sentito il Consiglio dei Ministri, ha nominato l'onorevole avvocato Maria Elena BOSCHI Sottosegretaria di Stato alla Presidenza del Consiglio dei Ministri, con le funzioni di Segretario del Consiglio medesimo». [[Applausi ironici dal Gruppo M5S.]] «Infine, con mio decreto in pari data, sentito il Consiglio dei Ministri, ho conferito ai Ministri senza portafoglio, a norma dell'articolo 9 della legge 23 agosto 1988, n. 400, i seguenti incarichi: - alla dott.ssa Anna FINOCCHIARO i rapporti con il Parlamento; - all'onorevole dottoressa Maria Anna MADIA la semplificazione e la pubblica amministrazione; - all'on. dott. Enrico COSTA gli affari regionali; - al prof. Claudio DE VINCENTI la coesione territoriale e il Mezzogiorno; - all'on. Luca LOTTI lo sport. F.to Paolo Gentiloni Silveri».
ParlaMint-IT_2016-12-13-LEG17-Sed-733.u8	Comunico che il Presidente del Consiglio dei ministri sta rendendo le proprie dichiarazioni programmatiche presso la Camera dei deputati. La consegna del testo al Senato avrà luogo intorno alle ore 12,30. Successivamente la seduta sarà sospesa e verrà ripresa per comunicare le determinazioni della Conferenza dei Capigruppo che si riunirà alle 15,30.
ParlaMint-IT_2016-12-13-LEG17-Sed-733.u9	Onorevoli colleghi, prima di sospendere la seduta, saluto la delegazione della formazione umanitaria FAC del Senegal che assiste ai nostri lavori. [[Applausi]] Sospendo la seduta fino alle ore 12,30. (La seduta, sospesa alle ore 11,10, è ripresa alle ore 12,31).
ParlaMint-IT_2016-12-13-LEG17-Sed-733.u10	Ha facoltà di parlare il presidente del Consiglio dei ministri, onorevole Gentiloni Silveri, per la consegna del testo delle dichiarazioni programmatiche.
ParlaMint-IT_2016-12-13-LEG17-Sed-733.u11	Signor Presidente, onorevoli senatori, consegno il testo delle dichiarazioni rese stamani alla Camera dei deputati, sulle quali svolgeremo domani il dibattito. Grazie e buon lavoro. [[Applausi dai Gruppi PD, AP (Ncd-CpI), Aut (SVP, UV, PATT, UPT)-PSI-MAIE) e Misto-Idv.]]
ParlaMint-IT_2016-12-13-LEG17-Sed-733.u12	Ringrazio il presidente del Consiglio dei ministri, onorevole Gentiloni Silveri, e prendo atto della consegna del testo delle dichiarazioni programmatiche già rese alla Camera dei deputati. Buon lavoro, Presidente! Comunico che il documento consegnato sarà stampato e pubblicato nella sua interezza nell'Allegato B al Resoconto della seduta odierna.
ParlaMint-IT_2016-12-13-LEG17-Sed-733.u13	La seduta è sospesa e riprenderà al termine della Conferenza dei Capigruppo, fissata per le ore 15,30. (La seduta, sospesa alle ore 12,33, è ripresa alle ore 16,03).
ParlaMint-IT_2016-12-13-LEG17-Sed-733.u14	Colleghi, la Conferenza dei Capigruppo ha definito l'organizzazione del dibattito sulla fiducia al Governo. La discussione sulle comunicazioni del Presidente del Consiglio dei ministri si svolgerà nella seduta unica di domani, con inizio alle ore 9,30. Per la discussione sono state ripartite 3 ore e 15 minuti sulla base di specifiche richieste dei Gruppi. La replica del Presidente del Consiglio dei ministri, prevista per le ore 13, e le successive dichiarazioni di voto sulla fiducia avranno luogo con trasmissione diretta televisiva. La chiama avrà inizio intorno alle ore 15.
ParlaMint-IT_2016-12-13-LEG17-Sed-733.u15	Le mozioni, interpellanze e interrogazioni pervenute alla Presidenza saranno pubblicate nell'allegato B al Resoconto della seduta odierna.
ParlaMint-IT_2016-12-13-LEG17-Sed-733.u16	Il Senato tornerà a riunirsi in seduta pubblica domani, mercoledì 14 dicembre, alle ore 9,30, con il seguente ordine del giorno: (Vedi ordine del giorno) La seduta è tolta (ore 16,04).
